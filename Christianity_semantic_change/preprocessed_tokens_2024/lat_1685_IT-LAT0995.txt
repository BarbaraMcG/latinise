Vita Iohannis Ludovici Praschii Ratisbonensis Iohannes Ludovicus Praschius , Ratisbonae anno ex familia patricia et evangelica natus , discipulus primis annis erat in gymnasio poetico ; ubi iuvenes nobiles Ratisbonensis instructi sunt artibus et scientiis , inter quas poesia et artes musicae praecipuum locum habebant , et bonos mores didicerunt ; ut dixit scriptor saeculi undevicesimi . 
Septimos decimos annos natus ad Universitatem Ienensem migravit , ubi artibus studebat et opus primum , cui nomen est ; C. Iulius Caesaris Interitus ; , scripsit . 
Anno in facultatem iurisprudentiae Universitatis Argentoratensis intravit . 
Post patris mortem senator civitatis Ratisbonensis creatus , anno Giessam progressus intravit in Universitatem , quae erat religione valde evangelica , ubi studia iurisprudentiae confecit et opus otii sui ; In Phaedri fabulas introductionem et notas ; scripsit . 
Ratisbonam reversus per totam vitam senator inter praecipuos fuit et scriptor praeclarus saeculi septimi decimi : opera poetica latina ( ; Poematum libellus ; , in quo praebuit editionem ; Pervigilii Veneris ; , cuius vestigia in hoc opere ubique inveniuntur ; ; Eclogae ; , ; Paraphrasis Psalmi XLVII ; ) ; opera poetica lingua germanica scripta ( ; Lobsingende Harffe ; , et alia ) ; opera scaenica cuiusque linguae ( ; Comoedia Amici ; , ; Tullia tragoedia ; , ; Die getreue Alcestis ; ) ; opera de origine et statu linguae Teutonicae , e quibus praecipuum est opus quod ad fautores latinitatis pertineant - ; De origine germanica linguae latinae ; ( non vidi ) . 
Tres sunt fontes e quibus Praschius hoc opus hausit . 
Historiam Psyches ex fabula notissima Apuleiana , quae ; Amor et Psyche ; inscribitur , sumpsit , nempe amorem Psyches et dei Amoris Cupidinis , ventum Zephyrum qui puellam ad palatium Amoris transfert , pravum sororum scelestarum consilium , olei guttam quae deum dormientem vulnerat , peregrinationem Psyches deum Amorem petentem . 
Ipsa fabula Apuleiana pars tantum est totius operis Metamorphoseon , digressio ( ut ita dicam ) in qua puellam a praedonibus captam anus consolatur . 
Eodem modo in opere Praschiano historia amorum poetae Ilpandri ( - ) digressio est . 
Genus tamen notissimum dicendi , quo usus est Apuleius in opere suo , et voces inusitatissimae , quas amavit Apuleius , rarissime apud Praschium inveniuntur . 
Totius operis dispositionem sive structuram , necnon plurima verba locutionesque e Vergilio sumpsit Praschius . 
Ut Aeneis - et operi Apuleiano magnopere dissimilis - fabula nostra in mediis rebus incipit , in primis paginis Psyche e manibus Cosmi a Theophrasto principe erepta . 
In eodem fabulae loco , ut sub textu annotavimus , multa de venationis apparatu e libro quarto Aeneidis apparent . 
Multa de verbis e Vergilio mutuatis scripsit Joseph IJsewijn in operibus ; Vergilio quomodo . 
. . ; et ; Amour et Psyche . 
. . ; Fabula plurima Vergilio , multa quoque ; Pervigilio Veneris ; , Ovidio , aliis scriptoribus debet , quod in annotationibus apparebit . 
Sensus fabulae occultus e religione Christiana maxime intellegitur , quam ob causam fabula allegorice legi potest . 
Amor est Christus , Psyche est anima humana . 
Centrum et nucleum fabulae est unio mystica vel connubium spirituale Christi and animae . 
Ut scripsit Dachs in libello ; Leben und Dichtung ; , in fabula gradus vitae Christianae manifeste apparent , quorum primus est vocatio , ubi Psyche sponsa adhuc inscia vocatur in palatium Amoris , deinde illuminatio , ubi lucernam tenet Psyche supra sponsum dormientem . 
Post vitam in palatio amissam sequuntur iustificatio , ubi erepta est Psyche e manibus Cosmi ( id est Mundi ) , et sanctificatio , ubi vestem purpuream ( id est regalem ) a Theophrasto datam induit Psyche , et unio mystica nocte in horto ( - ) . 
Ut supra diximus , fabula Praschiana non directe et modo simplici progreditur , sicut fabula Apuleiana . 
Iustificatio ante illuminationem , vocatio post sanctificationem disponuntur . 
Adumbrationem tantum huius fabulae in hoc loco praeposui . 
Opere lecto plura invenerit philologus peritior de sensu fabulae allegorico , de locis mutuatis , de doctrina Praschiana . 
Editiones : Jo . 
Ludovici Praschii Psyche Cretica . 
Ratisbonae , Typis Jo . 
Georgii Hofmanni , Anno Huius editionis exemplari microchartulis ( microfiche ) expresso usus sum , quod maxima benignitate ad me miserunt Bibliothecae Universitariae Amstelodamensis ministri . 
Numeri in hoc textu sunt paginae editionis primae . 
Editio prima pulcherrime et diligentissime impressa perpauca menda exhibet , quod dici non potest de editione altera , quae est Marie - Jos ; Desmet - Goethals , ; Iohannis Ludovici Praschii Ratisponensis Psyche Cretica . 
Edition du texte avec une introduction sur le roman n ; o - latin ; , Humanistica Lovaniensia - Multa menda in eam editionem irrepserunt , quas correxit IJsewijn in opere ; Quomodo usus . 
. . ; infra citato . 
Versio lingua Germanica facta exstat , quam non vidi : Ihro Magnificentz Hr . 
Joh . 
Lud . 
Praschii nunmehro seel . 
PSYCHE CRETICA , oder geistlicher Roman von dem Menschlichen Seelen . 
. . bey Theophilo Georgi , Quis verterit non liquet . 
Nihil boni de hac versione dicit Dachs , in opere infra citato . 
Opera utilissima ad studium Praschii sunt numero perpauca . 
K. Dachs , ; Leben und Dichtung des Johann Ludwig Prasch ( - ) ; , Verhandlungen des Historischen Vereins Oberpfalz und Regensburg XCVIII - Opus luculentissimum nusquam quod sciam in bibliothecis Americae septentrionalis inventum . 
Maxima benignitate Domina Ingeborg Carpenter libelli e remotioribus partibus Bibliothecae Universitariae Moguntiaci ( Johann Gutenberg Universitat ) extracti exemplar phototypice expressum ad me misit . 
Dachs multa de sensu fabulae allegorico , pauca de rebus poeticis dicit . 
Joseph IJsewijn , ; Vergilio quomodo usus sit Iohannes Ludovico Praschius in fabula poetica quae Psyche Cretica inscribitur ; , Quaestiones Vergilianae . 
Academiae Latinitati Fovendae commentarii - Emendanda in editione a M. - J . 
Desmet - Goethals curata in p . 
inveniuntur . 
Joseph IJsewijn , ; Amour et Psyche dans un roman latin de : la Psyche Cretica ; , in H . 
Zehnacker and G . 
Hentz edd . 
Res orthographicae Ne lectoris fastidium moveatur , in hac editione haud diplomatica orthographia recenti usus sum , secundum glossiarium maximum cui nomen est Lewis ; Short . 
Exempli gratia : caeteri ; ceteriexolvo , exurgo , exequor et alia vocabula in - ex ( s ) - ; exsolvo , exsurgo , exsequor , etc . 
literae ; litteraepene ; paenepoenitentia ( et similia ) ; paenitentiasequutus , loquutus ; secutus , locutus Interpunctione moderna , nempe Americana , usus sum . 
Liber Primus Quo tempore Graecia , a barbaris incolumis et Romani quoque expers iugi , virtutum artiumque exemplis felicissime florebat , princeps quidam Atheniensium , Theophrastus nomine , vix orta luce venatum exiit . 
Praecesserant catuli , Sparta nuper atque Creta missi , et impositae famulorum cervicibus Cumaeae plagae . 
Ipse volucri subsequens equo , crispat manu venabulum interque comites maiestate non minus oris quam corporis mole eminet et , quam vis senio provectior , gaudet nemorum viriditati robustam inferre canitiem . 
Quo magis fidem inveniebat , quod a Nestore genus ducere maternum ferebatur . 
Ut oram silvae attigit , vetustate iuxta ac poetarum carminibus sacrae , inter primas fruticum tenebras ( tamquam adventum eius expectasset fortuna ) prospicit inusitatae magnitudinis cervum , et capitis honore et specie corporis ad miraculum usque excellentem . 
Aureolis enim notis , veluti stellis , pectus armosque sparserat , et cornua , quasi Dryadum ioco , intextum pingebat sertum . 
Exarsit ilico herois animus incredibili potiundi amore , nec oblitus est Dianae vota facere , si tantam spem non fefellisset . 
Simul admonito calcaribus equo ( Tigrin appellabat ) omni virium contentione per aequa , per iniqua rapitur ; nec casibus terretur , qui non semel equo implicitum volutaverant , quo minus aversam praedam ac profundo saltui se immergentem strenue urgeret . 
At canum sagax turba ( quod pro monstro ducebat heros ) in hoc virtutis ostendendae campo nihil agere . 
Erecta tantum collo , oculis herum sequebatur . 
Simulacra , non canes venatores , diceres . 
Neque alia ceterorum comitum segnitia ; nihil quippe , quod venari possent , visu percipiebant . 
Hoc acrius ille sectatur feram , ita fugientem ut opacarum arbo rum interventu nunc subtraheretur aspectui , nunc redderetur , pulchriorque identidem appareret . 
Iacebat in medio silvae viridissima planities , quae in atrum desinebat specus , impendente petra , unde gemini fontes loquace argento praecipitant . 
Utrimque arbores , modicis aequisque intervallis , videbantur in obliquum procurrere et assurgere paulatim et in cuneum differri . 
Ex quo admissos quasi in infinitum oculos laetissima subibat imago . 
Arte omnia perfecta crederes , in magnifici theatri speciem . 
Huc elapsus cervus recto cursu petit antrum mediisque tenebris immiscetur . 
Nimium quantum eo viso laetabatur heros ut certissim ; victo ri ; . 
Nec quicquam superesse ratus nisi ut irretitam suapte amentia feram aut labori immolaret suo aut , servare si posset , Dianae pasceret , corusco telo advolat . 
Sociis quoque approperandi signum dederat , cum repente miro spectaculo exanimatus haesit . 
Nam cervus quidem nusquam ; ceterum vibrari primo sicam , in speluncae nocte fulgentem ; mox propius advectus puellam videt , omnibus emendatiorem formis quas umquam oculis subiecerat . 
Id enim solum memorari posse putabat de tam illustri specie . 
Nec ambigebat cerni semideam ( quando Nymphis sacrum erat illud antrum ) nisi hominem convicisset iuncta venustati miseria . 
Applicata namque solo , uberrimas lacrimas , quae et gemmae videri poterant , supino vultu effundebat . 
Cui iuvenis ore truci imminens genuque fultus stricto ferro intentabat mortem . 
Ac perierat sine controversia ni velox advena saevissimo clamore vim cohibuisset . 
Omissa igitur muliere et specu , fugae se ocius mandat iuvenis , rupisque et veprium obiectu iram equitis eludit . 
Virgo autem , nondum satis mente composit ; , quamvis sicarium amovisset timor ( adeo ingentis mali species ipsis oculis inhaerebat ) principis demum affatu erigitur . 
Tum ex acri contemplatione in cultum adstantis demissa , plenas egit gratias virtuti , cui etiam non imploratae , nedum meritae , rem omnium pretiosissimam deberet : alios ( ut ipsam docuerint pericula ) vix notis et consanguineis adesse ; illi ad auxilium maturandum suffecisse humanitatem ; quod validissima alterius saevitia perdi iam coeperit , valentiore illius clementia restitui ; illum sibi auctorem lucis , illum alterum parentem ; neque erraturam si numen vocarit eum , in quo praeter beneficam fortitudinem altiora divinitatis vestigia ac lineamenta quaedam caeli notaret ; petere adeo veniam quod non citius Iovi suo Conservatori digne occurrisset , salutemque suam porro ei commendare . 
His simili modestia respondens princeps negat titulos divinos suis recte permisceri ; se in eo , quod tam effuse laudaretur , ostendisse tantum quid exsequi deberet satelles numinis ; numen enim certe inesse huic formae , quae per ipsum defendi caelestissimo indicio voluerit ; huius se potius quam communi mortalium legi obsecutum , huius tacitis clamoribus accitum ; nec paenitaentiam agere qualiscumque laboris , cum nequaquam eum periisse ex facunda illa virtutis professione intelligat ; itaque ultro se obstrictum , et hoc uno deum , quod tanta bona spectet inviolata ac verbo servata caelo reddat . 
; Miseram vero deam , refert illa , miseram formam quam comple xu mortis alieni tempestivitas auxilii evellit ! 
Tametsi enim fateor ac prae me fero ( quod tu equidem mirabere ) dono numinis , cui devota sum , immortalitatem mihi contigisse . 
Accipi tamen vulnera et metus mortis et pereuntium tormenta possunt . 
Quae si mortalibus eveniunt , in levi sunt habenda ; finem enim cum vita capiunt . 
At dempto fine ista perpeti ( quod in me cadit ) an non ipsa morte gravius est ? 
Ab his igitur per te servata , omnes gaudio mortales vinco . 
; ; Ex hoc intelligo , ait Theophrastus , culpae non modicae me affinem esse . 
Deae enim manifesto succurrere volui ; emdash ; nisi vero immortalitas humi nascitur . 
Sed hoc quidem facile donabunt superi , qui me huc imprudentem subornato cervo somniisque perduxerunt . 
Etenim proxima hac mihi nocte secundum quietem nemorum dea venabulum porrexit . 
Illud vero ne a me quidem veniam impetrat , quod scelestissimus percussor non solvit poenas , quodque purum sanguinis hoc telum redit . 
Etsi spero tarditati meae praetermissa Nemesin exsecuturam . 
Dii namque diis ultionem commodant , nec sinunt quemquam scelus suum lucrifacere . 
Utcumque sit , ego tu ; non veni ; , sed grati ; utor . 
Et quidni me molliter ferres , quae sicarium ( magni enim patiuntur magna ) tuleris ? 
; Inter hos sermones famuli prin cipis allapsi , ut virginem produci conspexerunt ea forma cultuque ( nebris enim auro varia velabat corpus ) iam plane saxei et stupore immobiles , speciem praebuerunt clypeum Palladis aspectantium . 
Et alius quidem aliud inhiabat : hunc tenebat frontis , illum oculorum decor , istum labella aut nares aut enodis coma ; nihil non praesigne et fascino quodam efficax . 
Nullus tamen quid in illa naturali pulchritudine esset miratus potuit eloqui . 
Nec mirum sane : Zeuxis etiam , qui venustissimis Crotoniatarum lectis virginibus , quod in quaque eximium senserat , mutuari et in unam Helenes miscere effigiem ausus est . 
Apelles etiam , qui Veneris incoha vit faciem , si in hunc vultum incidisset , penicillum , credo , posuisset et artem . 
Tentav ; re tamen aliqui non de plebe osculum hoc coloribus effingere , sed tum patuit ; emdash ; quod vix credas ; emdash ; ab humanae formae scienti ; humanum captum superari . 
Nam et discordes inter se tabulae et optimae harum lumen illud formae , aegritudine licet ac maerore obductum , vix in parte adumbrarunt . 
Sanam vero et ridentem qui pingere conaretur , fuit nemo . 
Ite nunc , humanae mentes , et divina captate secreta . 
Nempe haec non diva erat , sed homo . 
Quaerebant se cum subinde famuli qui parentes talem creavissent , incipiebantque tunc aspernari amicas veteres . 
Laxata deinde paulisper admiratione , oculos in se mutuo leni cum risu flectunt ; verbis etiam commendantes feram , quam propitia fortuna venanti hero obtulisset . 
Nonnulli de consilio domini subitoque itinere ac digressu improbius suspicati . 
Sed melior pars familiae , castitatis memor qua senis optimi coniugium aliorum praeumbrabat caelibatum , non passa est in hoc furtivo iudicio reum fieri . 
Admotus continuo virgini iussu principis haud iners equus , utque loco superiore viam se cum invaderet ipse hortatus est . 
Nec curae habuit venationem ea die extendere aut tam nobili praemio invento viliora sudare . 
Peracta quippe fatorum censebat imperia , quae nihil aliud quam liberari hanc Andromeden Persei ; manu voluissent . 
Serviendum scenae conversae ac praesenti bono . 
Ad hoc , quietis egere femina , necdum respirasse satis a tam magno labore videbatur . 
Domum ergo suam tesseramque hospitalem ( qui mos utinam ne temporum maliti ; exolevisset ) haud renuenti obtulit . 
Statimque tres ex suis delectos incitavit , qui latronis , ut ferae noxiae , vestigia lustrarent et quoquo modo comprehensum ferrent . 
Etsi de successu indaginis puella parum promittebat : istud enim monstrum , si celeritatem spectes , igneum ; si robur , ferreum esse . 
Interim princeps , ne suavitate colloquii fraudaretur profectio , curiose perquisivit quod nomen esset virgini , quae origo , quis ille iuvenis parricida , quo casu quove consilio in hunc extera locum tantumque discrimen venisset . 
; Nam Cretam quidem , ait , te indigen ; gloriari lingu ; doces . 
Reliqua mirari quam divinare promptius est . 
; Ergo illa hunc ad modum dicere ingreditur . 
; Non hac primum die , vir caelestis , in has oras ventis veni . 
Olim hae mihi tacitae sedes placuerunt . 
Postquam enim Psychen ( ita me regii parentes appellari voluere ) natalis urbis taedium cepit , eo quod procorum examina , quibus circumfusa Penelopen reddebam , ut hostes aversarer , finitimas pri mum solitudines silvasque patrias pro refugio capessere institui . 
Nam , ut suo quisque Genio impellitur , me a virorum congressibus tum natura revocabat , tum praegrandis infelicitatis accessio . 
; In hac mali mentione virgo tam aestuoso repente fletu substitit ut priores lacrimae , quas specus biberat , in contentione frigerent . 
Pro indigno habuit Theophrastus adversitatem praeteritam sic ut instantem ferri . 
Quamobrem , ut evelleret animo radices morbi : ; Doleo sane , inquit , ; virgo , cum te tam valide turbari video . 
Nec leve credo incommodum quod e longinquo generosam mentem prosequitur . 
Si tamen durare eam possis ad exponendam sum mam tragoediae , in rem tuam forsitan id feceris . 
Solari equidem miseros inter miserias didici . 
; Verum abnuit hoc puella dicens : ; Si tuae voluntati sciret obsequi fortuna mea , perpendendum haberem an explicando in praesens asperrimo dolori sufficerem . 
Nunc et levamen non capit , et longum dictu est quod patior . 
Nec tu quidem velis interrumpi coeptorum seriem . 
Satis proinde habeo hoc loco dicere excidisse me bono , quo Iovis coniugem aequaverim . 
Quam ignominiam , maerore exaggeratam , consultissimum arbitrabar silvis abdere . 
Quid enim ? 
Cum sororibus vitam traherem , quae me ambae ut mi norem livido ac mordace fastu proculcabant ? 
Quin , expulsa omni pietate , hostilem in me animum sumpserant . 
Altera maxime , Sarcis nomine dicta , procorum captiosam societatem palam induebat , aliumque super alium ingerebat mihi , eo nempe consilio ut aut fallax lenocinii pretium ferret , aut obstinatam me non nubere et pristinae cladis admonitam dolore conficeret . 
; Hic interfatus princeps : ; Non miror , hercule , in cassum tibi ostentari taedas . 
Quem enim sustinet humus dignum forma tua , dignum amore ? 
Sapientia nempe te prohibet cum impare iungi . 
Interim quod flos iuventae tuae vita caelibe carpitur , quod amoris nec dulcedinem nec fructus nosti , deplorandum existimo . 
Natura certe nos finxit sociales , et , ut Graii loquimur , syndyasticos . 
; At virgo , gemitum ab imo ducens : ; Quoniam urges , inquit , non verebor tibi nudare secretam animi mei plagam . 
Dignus enim certe meritusque es qu ; cum remoto , ut sic dixerim , velo , tamquam cum deo , agam . 
Neque ego infitior amoris nexibus teneri me , quoniam quidem non amare me ; sententi ; est exuere hominem . 
Viderint qui inimicitiis adeo ac bellis nomen quaerunt , qui Dirarum facibus accincti laeta Amoris sata populant . 
Magnanimi vulgo appellantur . 
Ego non humillima , ni fallor , mente tam saevos ignes concipere horreo . 
Ad amandum factam me credens , in amoris castris subsideo , non ad arbitrium tamen hostium . 
Dudum habeo quod diligam , quodque ( ut superba sim ) diligere non me pudeat . 
Debeo quod dicam ; nihil eo venustius , nihil dulcius . 
Id me possidet totamque permeat ; id , quacumque incedo , comitatur ; id in solis etiam silvis ferarumque domibus non deserit . 
Ex eo pendet spiritus meus . 
; ; Licetne scire , ; subiungit princeps , ; deum illum domitoremque pectoris tui ? 
Ardeo iamdudum cognoscendi desiderio . 
; ; Plane , ; inquit aegra , ; dicis id quod quaeris . 
Nulli enim mortalium , fatis ita sciscentibus , me addixi . 
Deus , deus est , qui amores sibi meos vindicat . 
Noli quaerere quis deus aut qua temeritate caelum ambire , humi genita , sustineam . 
Adamet quod quisque probat . 
Meus amor ipse Amor est . 
; Quod si quis ponit in arduo placere numini , errat longe nec Amoris sensum callet . 
Non horret fastu simplicissimus puer rure , ceu ferunt , natus , nec magno vendit oscula sua . 
Non est aereus , Tali instar , nisi cum homines offendit saxeos aut roboreos . 
His se asperum crabronem , aliis apem praebet nectare plenam . 
Scit mitescere , scit amantibus vicem reddere . 
Diligens artis suae , facile e ; capitur . 
Odio quoque insequitur sagittas , quae non redeunt , quae spoliant emittentem . 
Immo prior ipse eas fert , ipso calent , ipsius et sanguine purpurant . 
; Quippe ne aegre faciat mortalibus , explorat pollice earum aciem et praetemptat vulnera quae daturus est . 
Ita cum sanguine miscetur nostro , ea tamen lege ut ipsius lege et habitu vivamus . 
Quod dum ego nescioqua mentis sinisteritate contempsi , in illam misera Charybdin decidi . 
Abscessit enim pridem , vulnere iniuriae meae laesus ; redditaque sideribus siderea facie , non animo quidem , oculis tamen deest meis . 
Hoc quale sit , tu ipse aestima . 
Quid enim prodest quod dilecta sum ? 
Dolentius iam fastidior . 
Venustus est ? 
At mihi non aspectabilis . 
Dul cis est ? 
At amarum experior . 
Interim ego constans et dedita castitati et hanc ipsam eius iram laudans non omnem de reditu absentis spem decoxi . 
Amorem amo , fortasse non amantem , sed tamen qui amaverit . 
Hic ignis , donum eius , me consumat ; hoc elogium feram mortua . 
; Quocirca ( ut tandem summa colligatur ) ne procorum vi astutiaque gradu depellerer quem ceperam , neu labaret fidei meae testimonium , secedere in deserta et umbratili vita pallescere constitui . 
Nec mora , simulata Bacchi religione thyrsum ululans quassavi , solutam comam ventis tradidi , et pelle cincta evolavi in silvam . 
Gazas meas omnes ut impedimenta fugae aut illecebram hostium , ipsos adeo amicos volens abdicavi . 
Tum demum ex opinione mea vivere orsa sum meque liberam sentire , procul turba atque strepitu , seclusis vitiis , quibus magnae civitates pereunt . 
Denique Labyrintho me emissam putavi . 
Excepere animum loca sine cultu quidem , pura tamen atque innocentia et ipso suavissima incultu . 
Cesserunt gradui molliores solito dumi ; arriserunt saxa ; invitarunt obvia garrulitate rivuli et muscosi fontes ; salutarunt avium blandae argutiae . 
Ferae etiam , ne comitatus deesset , indole posit ; me stipantes haud secus quam si Orphei lyra personarem , ad cavernam Soli ignotam deduxerunt . 
Omnibus hic curis vacua , praeter unam , quae Amori serviebat , pristina huius Tempe me habere credidi , ipsamque hostium superbiam ex hac velut arce despexi . 
; Sed ut nullus locus malitiae clausus vel remotus est , ibi quoque fortuna mea me invenit . 
Erat nobilis grassator , quem ceteris regionibus ( puto ) desolatis in eadem tesqua dies eadem promorat . 
Cosmi nomen sibi esse gloriabatur . 
Is ipse , quem tu mascula vi pulsum iuvenem credidisti . 
Et talem sane forma mentitur , nam et Dite largiente , cuius radice est ortus , a teneris id habet quod non mutat oris speciem , et animus meretricius quaesita arte formae servit . 
Quippe Sirenum quodam ritu latrocinia agitat . 
Ceterum annorum serie vivacissimas cornices praeterit . 
; Hic cum in ultima solitudine me legentem herbas , famis solatium , advertisset , immemor sui insuetumque per praecordia aestum sentiens , bona tandem fide vultum explicuit . 
Neque enim adeo induruerat crudele pectus ut amori transitum perimeret . 
Itaque non vestem , non zonam meam respexit , sed faciem , nec vitam meam appetivit , sed pariter cum sua conservandam duxit . 
Aggressus statim , blanda mihi nescioquae verba dicere , quibus Adonis Procrustae miscebatur , et genus et mendacem iuventutis suae purpuram , paratas nullo negotio opes , ac mi nistros , vitam denique extollere nemini servientem , mihique primum supplicem . 
Imputare etiam quod in caput meum nihil moliretur . 
Quid multa ? 
Thalamum meum diserte expetiit . 
Nec ingenio dissimiles aiebat convenire , cum uterque nemoribus delectentur et lucis . 
Exhorrui ego ad tam insolentem comitatem ac revolutam subito sortem meam , meque non rapinae ergo , sed ut integre mihi viverem , hoc secretum optavisse apertius quam pro tempore confirmavi . 
; Cumulatus ille hac invidia , defensionem coeptavit artis suae : ; ' Peccare , inquit , tibi existimor , rapto vivere assuetus . 
Ea re dissimilis ac dissociabilis invenior . 
Ego autem non intellego qu ; magis quod exerceo damnare possis , quam venationem , mulieribus quoque generosis non fastiditam . 
Utrobique arma et sanguis et praeda . 
Multos adeo neque ignobiles populos , ut Aetolos , ut Acarnanes , ut Scythas , ut Rutulos , ut Mardos , haec antiquitus captura alit . 
Et qui verbis eam criminantur , bellis modo non aeternis excusant . 
Quis latronum tam cruentus umquam et avidus fuit ut aequaret illas caedes , illa spolia , incendia , damna , quae vel una dies per causam iuris gentium infert ? 
Attamen ea perpetrantibus , non dicam matrimonia , sed nec stipendia et praemia desunt , caeloque tandem collocantur . 
Postremo si tanti refert , ego met quoque magnis regibus milito . 
Quod hi neutiquam exposcerent , non operam meam et societatem pretio ambirent , si odissent vitae genus . 
Ut tamen cognoscas , rosa mea , quanti ponderis apud me sis , largior tibi quaestum meum . 
Satis opulentus fuero , te coniuge . 
' ; Pulchre iam memineram in cuius manus devenissem . 
Itaque verba dans Cyclopi , gratias egi fictas , quod mei causa vertere institutum vellet ; animum haud silvestrem per hoc cerni ; quod ad nuptias pertineat , obstare votum , cuius religione Liberi patris essem facta . 
Cum instaret nec ulla oratio mea reperiret fugam , meum in antrum , quod non longe esset , egregium sponsum invitavi . 
Lae tissimus ille hac gratificatione et ardore cupidinis suae persuasus , pleno gradu viam corripit . 
Sed vix passus quinque aberamus antro , cum in caecum barathrum , quo recta incautum duxeram , mole sua deiectus est . 
Erat quippe fovea , quae naturae beneficio altissime humo insederat ut , abruptae fossae instar , aditum spelaei praemuniret . 
Utrimque propter latera montis angusta semita ferebat in antrum . 
Hanc ego scrobem , adiuvans naturae sollertiam , imposito iunco inductaque viridi fronde et ulva , diligenter texeram ut paene meos quoque visus falleret , ne quis videlicet sive hominum sive bestiarum debilem meam solitudinem impune ob turbaret violaretve . 
Nec cedebat temere dies , quin aliquid hac arte praedae ante ipsum limen caperem . 
Eodem igitur dolo nefandi Cosmi iniuriam anteverti . 
; Qui , tamquam carcere saeptus , ut nequicquam frendens exitum quaesivit , horribilibus diris atque minis cavum implet . 
Nec contentus verbis , summa vi iaculatus est fulmineam sicam , ut me in crepidine adstantem timidoque inhiantem risu , mercedis loco transverberaret . 
Tulissemque pestem , ni reducto celeriter corpore et in fugam averso , immanem belluam sibi reliquissem . 
Ipsam adeo noctem , Luna duce , trepido cursui insumpsi ne , si forte laqueis se expediret hostis ultionemque quaere ret , facile me consequeretur . 
In extrema fere insula patet silva nutrita Iovi , densissimis horrida tenebris . 
Huius penetralia perplexo itinere ut subii , decidi fessa in molle gramen . 
; Tum vero duplices in caelum manus sustuli , gratias agens deis qui me ab incesta manu prospero divortio absolverunt , interdumque mecum , quasi cum praesente captivo , fabulabar . 
; ' En superbe , quo redacta sunt consilia tua , cuius in caput atroces doli reciderunt ? 
Habes iam denique dignam sedem ; iaces in thalamo marito . 
Hunc pollue , ut libet ; h ; c sacrato pudore , h ; c miserorum vitae et opibus insidias tende . 
Ita nimirum regulum agis . 
' ; Rursus ex triumpho descendens in miserationem nec fas habens insultare capto : ; ' Latronem , inquam , sed eundem hominem , periturum reliqui . 
O lubricas viventium vias atque sortes ! 
Quid lucri est deos necessitudine attingere ? 
Ditis progeniem hic se tulit . 
Quid convectae prosunt opes ? 
Interclusus illis tabescit fame . 
Et quanto modestior aliis latro fuit ? 
Qui quod erat ingenue profitebatur , cum multi eadem factitantes honestis sub nominibus decipiant . 
Non hic oppidis et templis faces subiecit , non pactorum tabulas promiscuo sanguine obliteravit , non perfidiam inful ; texit . 
Ignotos laesit , ideoque latro dictus est . 
Quid illi , qui amicos , qui pro pinquos ? 
Non me porro crudelitate sed amore est insecutus . 
Ille tamen praeter omnes alios poenas oppetit . 
Poterat , si non iacto pugione ipse se exarmasset , terram eo perfodere viamque sibi ad lucem aperire . 
Qui nunc adminicula sua repudians et vivus simul ac sepultus fatis commendatur . 
' ; In haec ferme pectus amens dissidebat . 
Illum autem bidui ieiunio siccum et clamoribus lassum , cum iam unguibus cuniculos temptaret , exemerunt requirentes socii , pessimo quidem fato meo . 
Non enim mitior his factus , more tigridis scilicet amissos catulos vestigantis , omnes valles atque montes sagace cursu fatigavit . 
Nec dubitavit urbes cum periculo adi re et domorum angulos et eiurata templa excutere . 
Ad postremum Idaei montis altitudinem anhelo ascensu superans , ut ex illa tamquam specula motus meos observaret , omnem circum insulam curiosis oculis metitur . 
Hoc quoque frustra labore sumpto praeceps cadere in subiecta aspreta ( adeo a femina delusum pudor et ira , amoris insaniae mixta , agitabat ) semel iterumque destinavit . 
; Unum recolligenti se consilium , haud meo numine , ostendebatur per mulierem quandam magam , ipsi non ignotam , ad latebras meas penetrare . 
Quae postquam sciscitanti in speculo magico regionem totam cum contermina urbe lucumque et antrum et me sub illo demonstravit , haud tenuit se furiatus quin e vestigio ad perculsam rueret , non mollibus ut ante verbis , sed districtis minis efflagitans stuprum . 
Non caelum , non Iupiter iam esse videbatur mihi , adeo mentem irritis suspiriis tenuatam magnitudo sceleris confuderat . 
Nam aperte alterutrum periclitabar amittere , aut pudorem aut lucem . 
Etsi intra minas se tum furor continebat . 
; Ingeniosa res est metus . 
Omni alio defecta praesidio , nam et telum in pridiana cerva fregeram , ad astutiam , feminarum arma , me recepi et simulatis verbis : ; ' Si nocens , inquam , morerer ( quia certum est necem quam infamiam pati malle ) , haberem quod horre scerem . 
Nunc me omni metu victrix conscientia absolvit . 
Innoxia , et tua vere , morti occurro . 
A te , anime mi , perire opto . 
Nec aut pacti consortii fidem mutavi aut te , ut odio mei fingis , aliquo malo lacessivi . 
Tuam fidem , Cosme : ego te in insidias , quisquis est qui struxit , impuli ? 
Quae pari errore propemodum ipsa labentem secuta sum ; facile ut scires , animum peregrinantem tecum fuisse . 
Volui , Nymphas testor , volui auxiliares tibi manus ferre , et ut primum ex consternatione me collegi , ad rem muliebria consilia verti . 
Sed infandis minis tuis exterrita ( nihil enim nisi caedes et sanguinem loquebare ) et proturbata telo cessi . 
Ipse , libere ut di cam , fugavisti auxilia tua . 
Quam proclive mihi fuit caput obnoxium lapidibus obruere aut referre , quam misisti , sicam ? 
Peperci tamen et exilium pro vindicta arripui . 
Iudicent ergo superi an merita sim tam grave supplicium et num ego nocentior peream , an tu vivas . 
' ; Flexit barbariem suam his auditis praedo , seu delectavit eum subita stropha seu quia crediderat quod optabat tum pristino amore recalens . 
Sed labem forsan veritus ex opinione credulitatis : ; ' Persuaderes , inquit , nisi hilariorem multo te vidissem captus quam nunc liber . 
Age , quid attinebat risu commendare exitium meum , si tantopere me ardebas ? 
Nisi forte liberationis meae spe accincta , gaudium praesumpsisti . 
Saxis tamen non oppressisti miserum , scilicet ut lenta fame inclusum destrueres aut ne eadem tibi tela regererem . 
Quo apparet , fingere te pro causa conclamata , et vanum imputare beneficium ultroque crimen in me avertere . 
Sed vide tamen : credam aut ignoscam , si feceris quod poposci . 
' ; Adversus haec , e ; dem qua ingressa eram constanti ; pronuntiavi : ; ' Nihil iniquius est prava callidorum interpretatione . 
Quicquid enim ipsorum bono movet animus , in deterius accipiunt . 
Parum tamen refert utro quod feci trahas , cum innocentiae meae conscia habeam sidera , tuque post triduum amicam experturus Hymenaeo sis . 
Unum cogitabis perperam te circa risum meum oculorum argumento confidere , quos tam periculose fallere sensisti . 
Plus ego certe habui semper quod illacrimarem ' ( et lacrimabam hoc dicens ) ' quam riderem . 
' ; Vix haec evolveram inter spem metumque aestuans ac tempus trahens , cum anum illam magam , de qua retuli , in ingressu specus aspicimus , salutantem coniuges et meritum latroni suum arroganti gratulatione exprobrantem . 
Tum in me , quam accenderat iratus pudor , figens oculos : ; ' Nae , inquit , speculum nos haud fefellit , quod ' ( ipsius verba referre liceat ) ' figuram huius Ledae reddidit , eoque veni tum ut artis meae gauderem fide , tum ut faciem qua candidiorem non habet Creta propius mirarer . 
Nec me paenitet longioris itineris , si praesertim Cosmus pactam mercedem non gravabitur exsolvere . 
' ; Haec cum rugosum ridens effudisset seque solam mecum ( latro enim interea nescioquid specu excesserat ) animadvertisset : ; ' Virgo , ait , tui ecastor me miseret . 
Atque ideo revera huius molestiam viae cepi ut tam divinam speciem famosissimi praedonis unguibus eriperem . 
Quapropter , si obsequium spondes , in tuto meis consiliis locabere . 
' ; Non repuli sane auxilium , quamvis huius Thessalae avariti ; carmi nibus proditam me agnoscerem . 
Nec dubium habebam mercedem quaeri , non salutem meam . 
Sed dissimulata mente utrisque manibus amplecti me significavi munus et praecipere gaudio missionem , bonis modo artibus procederet . 
Nec ingratam me putare iussi , et expedire ocius , si quid haberet . 
; Ubi igitur sensa sua fere omnia in medium proposuit , repente Cosmus irruit cum exserto pugione , ferens vulnera ac mortes . 
Omnia quippe secreto inter nos colloquio acta sacrilegis auribus exceperat . 
Etenim spelunca , utraque nostr ; m pariter ignorante , mirabili Oreadum ingenio sic erat structa ut per foramen , tubae simile , cunctae assidentium voces effluerent atque ad aures quamlibet procul stantium cum horrore mearent . 
Ac primam anum adortus specu sauciam exturbavit . 
Tum eodem ferro praesens exitium indixit mihi , ni foedis eius desideriis actutum me dedissem . 
Mortem igitur oravi serio et expectavi , id est , peius quiddam morte pro pudicitia subire volui . 
; Intercessit anicula , quae citatissimo revoluta cursu , magna locum vociferatione perterruit : adesse iam ultores deos ; adventare ecce infestum exercitum . 
Simul his ad illos versa quos narrabat , subvenirent propere periclitantibus et latronem prehenderent invidiosissima quiritatione proclamavit . 
Eadem quae paulo ante in latronem ultra aras officiosam se ostenderat ! 
Adeo infideles sunt quae scelere et auro coiverunt amicitiae . 
Turbatus ergo vehementer Cosmus ( ut erat audax idem pavidusque ) latibulo prosiluit , et perspecta denuntiationis veritate tantique agminis occursu , in interiora silvae se subito proripuit . 
; Negotiatores erant qui ex urbe Gortyna ad mare tendentes obscuraeque anfractibus silvae , quae praebebat transitum , errore per nugas impliciti huc deflexerant . 
His immixta non dubio caelitum studio enavi , quamquam primo visa cohorte tam insperata artes sagae suspectas habebam Stygiumque timebam exercitum . 
Et anus quidem in litus usque prosecuta mox cum mercenariis , qui sarcinas oneraque detulerant , revertit . 
Ego autem usa temporis beneficio et securitati meae longius consulens , mercatoribus me non invitis adscripsi cum eisque tamquam in alium orbem vela feci . 
; Omni tandem periculo me defunctam penitusque divisam arbitrabar . 
Immo stantem in litore amatorem et malignis oculis et truci maestitia insequentem prorsus liquido vexabam risu , nec non gestu ludibunda valedicebam . 
Suffragatur caeli commoditas et Austrorum fides , qua navigium dexterrime , tamquam si Neptuni manu impulsum fugeret , ad destinatam metam pervolavit . 
Laeti igitur in terram emicuimus , et sociis Athenas usque penetrantibus , ego instituti memor in hac umbra nemorali consedi . 
; Quaternas Lunas ex sententia compleveram , cum quint ; infelicitas mea quasi postliminio rediit . 
Namque Cosmus , oraculo Delphico pecunia corrupto ( ita Plutus dominatur in omnia ) , asylum castitatis meae haud perplexo e carmine cognitum superbissimo impetu , quasi caelum expugnasset , irrupit . 
Fulminata hoc aspectu ( quid enim minus vererer ? 
) tantum non animam reliqui , et ad tyranni pedes effusa : ; ' Parce , inquam , per supremum mundi regimen obsecro , parce pudori . 
Scio mortem me esse meritam nec deprecor . 
' Tantum poteram . 
; Ille contra pergens quo infrenus vocabat cupido , ut invictum animi mei robur vidit : ; ' Mortem , inquit , quam petis feres . 
Nec eo secius deinceps inquinatum stupro nudatumque corpus in publicum proiiciam . 
Vide ergo utrum satius sit uni in occulto cum pretio vitae , an palam omnibus extinctam prostare . 
' ; Tum vero capta et triumphata mihi visa sum . 
Diis hominibusque surdis aut remotis , omnem videlicet auxilii spem posui . 
O flagitium semiferi inauditum ! 
Et iam , proiecto spiculo Cydonio , vim parabat . 
Ilicet in mentem mihi venit usibus meis accommodare quod hostis iaciens abdicasset . 
Non diu igitur cunctata , ultimum praesidium , ut a supe ris ostensum , audace manu occupo , totum utique latronem iratissimo transactura vulnere nisi h ; c quoque fors animum destituisset . 
Ille enim Circeis artibus munitus et , quacumque ferires , Indico monili rigidior , nullam corpore chalybis iniuriam ac ne vestigium quidem accipiebat . 
Fluxit sponte manu telum inutile et fractum ; emdash ; atque utinam per hoc infelix pectus abiisset ! 
Quo enim nunc me verterem ? 
Quo tandem telo pudicitiae causam agerem ? 
Amoris alas demens exoptavi mihi , sed ille etiam longe a custodia mei blandos oculos removerat . 
; In his angustiis constricta moriebar et impendentem iam praesentiebam sicam , cum tu mihi commodum , heros acerrime , tamquam deus e machina , affulsisti . 
Ex quibus , quam me egregie promeritus sis , ipse aestimaveris . 
Ego tantis e fluctibus emersa , utrum minores deinceps aerumnas an maiores etiam passura vivam , de ; m notio est . 
; Tali Psyches oratione Theophrasto cum benevolentia erga ipsam , tum in latronem odium mire increvit , nec maledictis caruit detestatio , praemisitque confestim in urbem qui moneret Polemarchum dispertita militari manu pessimo latronum insidias acceleraret , ne paucitatem iuvenum , quos ipse insequi iusserat , artibus suis eluderet . 
Doluit de cetero relictum esse in antro iacu lum , pignus sceleris , et miratus fortunam puellae , hoc magis credidit quod olim sensit unicuique bonorum , unicuique etiam reipublicae additum esse malum quasi Genium , virtutis cotem . 
Ad mulierem exin versus : ; Dedisti , inquit , virago , magnum patientiae documentum , etiam cum pati abnuisti . 
Proinde si satis novi Actaeorum poetarum ingenia , loquentur saecula virtutem tuam . 
Sed mentem , quaeso , ad spem melioris in posterum fortunae erige , et silvam cum ferali specu ex animo iam hinc dele . 
Athenae ecce in conspectu sunt , ubi non arbitrio tyrannorum , sed aequis legibus vivitur , nec aegre tutantur pudorem qui volunt . 
Etiam apud nos Amori tuo arae calent . 
; Per eiusmodi sermonum vices , Sole iam mediam caeli secante lineam , Athenas ingressi sunt . 
plaglam ed . 
pri . 
cp . 
; vixi puellis nuper idoneus ; et militavi non sine gloria ; Hor . 
C. ; purpurant ; senso passivo Per . 
Ven . 
Multa extraxit Praschius ex Pervigilio Veneris , quod opus edidit typisque imprimendum curavit anno i . 
e . 
in iisdem locis remotioribus . 
tesqua loca agrestia Ecl . 
Liber secundus Principi , Atticae elegantiae comitatisque servantissimo , id unum curae fuit ut novam hospitam omni officii genere expleret . 
Et quia norat flammam qua coquebatur virgo prudentius excitari quam sopiri , et deum illum non alio placari igno quam suo , varia perquisivit dulcis morbi alimenta . 
Itaque dum instruitur prolixe cena , cui familiarium primos volebat interesse ( id quoque datum honori Psyches ) , manum assidentis decore prensavit et ducere rogatam coepit , ostensurus horti sui veneres . 
Quem ut primo pede libavit aegra , alacer membris vigor cum admiratione venit ; immo stupuerunt iniecti oculi . 
Nihil enim vulgare , nihil iners copiosissimis deliciis inerat , et tamen miro invento diversam omnia reddebant speciem . 
Gratias Horis adiutas hanc sibi sedem condidisse caeli satietate putares . 
Culti parietes pictur ; , non expresso tamen et absoluto artificio , peritorum oculos rapiebant . 
Ab ingressu bina porrigebantur ambulacra , connexis per artem frontibus , quorum alterum densissima obsaeptum viriditate umbram faciebat aestuantibus ; alterum la xius et laetius vestitum auream admittebat lucem . 
Discernebantur etiam appellationibus veteris ac novi , iungebantque implexu latera . 
Utrimque ostiola inserta ducebant vel in florum vel in arborum locum . 
Anni tempora h ; c indistincta , nam et veris initia pomis et ultima autumni flore exuberant et iisdem laeti sunt hiberni menses . 
Brumae namque vim ignorant haec Tempe . 
Quo minus mirum est , quod creditur e viretis Elysiis huc migrasse omnia . 
Sub ingressu novi ambulacri fons se offert e marmore Pario , Cupidine gemmeo insignis , viva ludens aquula . 
Cupidinem in delphine frenato sedentem ita fecerat artifex ut saliente circa gemmam aqu ; ipse etiam motari tremulo splendore videretur . 
De industria huc traxit virginem princeps aspecturam quo gauderet . 
Ceterum aliud verbis simulans , ut placeret manus sculptoris iterata sciscitatione quaesivit . 
At illa surda iam et muta conspecto puero tam suaviter erubuit simulque lacrimas demisit ut rosam diceres rore solutam . 
Non perfunctorie quippe agebant partes suas amor ac laetitia . 
Postquam adoravit mente sanctissimum sibi numen , hausit cupida aquam et manus perluens : ; Aut haec aut nulla , ait , lympha crimen piabit . 
; Mirum in modum ea scaena delectatus heros non temperavit sibi quin genis purpura suffusis sim plice ioco alluderet . 
; Credideram , inquit , frigus h ; c captari ; nunc autem locum video omnibus thermis calidiorem . 
Nam simul accessisti , virgo , quasi officinam Vulcani intrasses , ita genis incanduisti . 
I nunc , deum tibi praesentem vel pronum nega , cuius donum hausisti manu , cuius vim toto ore prodidisti . 
; Subrisit illa verecunde et : ; Utinam , inquit , semper genis duret hic rubor . 
Simplex enim est ac plane virgineus et officii testis . 
Hoc me fucari purpurisso decet . 
Equidem fateor ut oculos conieci in fontem , arridere mihi per undas puer , et has praebere , tamquam monumentum liquidi ac sinceri amoris sui , visus est . 
Quam voluptatem tibi debeo . 
Tu me specta culo huic admovisti . 
Neque adeo hic fons exstinguit , sed incendit ignem quo caleo quique in pectore meo aeternum illi excubabit . 
; Dum ita loquitur non sua satis , in salutationem eius Clearista , uxor principis , accurrit , receptisque mutuae benevolentiae signis , puellam abducit in gynaeceum . 
Ibi praeparatum hospitale donum , vestem carbaseam , ipsius ( ut aiebant ) Minervae telam ornatumque ex auro et margaritis , laetanti pariter ac miranti explicat , traditque famulas , quae Evantis habitu spoliatam usque ad invidiam dearum comerent . 
Ac sane exprimi non potest quantum ab hoc cultu decus gratiosissimae Psyches formae accesserit , nam et regia purpura , Amoris ( ut mox dicam ) munere , ardebat . 
Ex illo tempore Nympham appellare nemo dubitavit , totamque statim percrebuit domum hanc Amoris sponsam esse . 
Deerant sollicitae verba queis gratam se probaret hospiti , ad modum pretii donorum , e quibus ostrum maxime totius Persidis opulentiae praeferebat . 
; Quidni , inquit Theophrastus , laudas donum , non meum , sed Amoris tui ? 
; ; Qu ; Amoris ? 
; ait turbata Cressa . 
; Quoniam , pergit ille , paucos ante dies , cum forte starem in limine hortuli , celeribus plantis ad me venit pusio , praetendens purpuram quam habes . 
Et obiter : ; ' Cape sodes , inquit , depo situm , quod perferre iam non vacat , optimaque fide asserva . 
Cum venerit puella missa , ferino horrens tegmine , huic reddes . 
' Quis hic fuerit mellitus puer , tute tecum exige . 
Ego certe ubi primum te fer ; indutam conspicatus sum , regressus in memoriam depositi tibi ex lege destinavi . 
; Cum haec miraretur Psyche et ipso purpurae intuitu accenderetur magis in amorem : ; Mihi quoque , subiecit Theophrastus , prodigio similis res visa est . 
Sed agnovi ex discessu deum , quia non dimotis alterne pedibus , mortalium ritu , ambulabat . 
; Plura hinc de diis colloqui mutuo ardebant , sed accedens ad aurem Theophrasti verna , horam cenae custodire monuit . 
Iamque epulum erat initum delectis notabile convivis . 
Quorum in numero poeta , haud deterrimae notae , non ob id solum accubuerat ut iocis versibusque convivium exhilararet , verum etiam ut decus virginis exciperet consecraretque memoriam . 
Postquam ergo princeps variis sermonibus reginae sapientiam lacessivit aut supplevit , ut non tam epulari corpora quam animi viderentur , ludum hospitae suggesturus monstrare vatem ut ducem et magistrum sapientiae , eiusque opera laudando percensere adortus est ; emdash ; gnarus quippe poetarum aures nullo libentius epigrammate fricari . 
Ille suspirio praemisso : ; O felices operum , exclamat , quos aurea ista tulerunt tempora , quibus sordidum non fuit vatem appellari , quibus et poetae et poetarum iudices heroes erant . 
Tunc et ibant vere et haustibus placebant mellis flumina , quae hodie ut non desunt plane , ita satietate evilescunt . 
Non equidem labores mei priscis se conferunt aut ambiunt coronam ; infra suum tamen pretium poni se indignantur . 
Idem certe fatum cultos aeque ac rudes numeros iactat . 
Ars ipsa , qua nihil sanctius , nihil grandius aut amoenius , habet odium . 
Quamvis enim a Theophrastis , hoc est a paucissimis , probentur Musae , poscantur carmina aureoque donentur plectro , omnes tamen alii has deli cias nauseant . 
Quotusquisque est in litteratis etiam , qui non dico pendat carmen , sed vel legat vel intellegat ? 
Quis artem , quis laborem docti operis perscrutatur ? 
Etiam cum placuit quod lectum est , non perennis gemmae , sed caduci floris pondus habet , et qui laudant maxime , sic fere laudant ut obtrectari satius sit . 
; Quamobrem , fateor , mei me paenitet , suamque Apollini reddere lyram cogito . 
Prius tamen experiar si emendare saeculi vitium erudito dolo queam . 
Opus meditor , pedestre quidem , audax tamen ingenii et , si numerum excipias , poetico simillimum , detractis scilicet quae horrorem inferunt Musarum osoribus et ob iect ; novae formae grati ; . 
Id si qui legent inescati ( spero autem lecturos multos atque devoraturos ) e ; dem oper ; sentient quam iniquo hactenus odio a poetis se averterint , nec committent amplius ut dulces Heliconis fructus sine usu putrescant . 
Sin adeo Boeoti fuerint ut ne sentiant quidem , inscientes hoc ipso se arguent quod legent et amabunt poetica , ludibriumque in se vertent . 
Ita vobis iugulabo Centauros ; ita dabo . 
; Insecutus haec poetae verba communis omnium risus , et Theophrastus : ; Sapis , mehercules , par veteribus . 
Quorum aevo debebaris , nisi nostrum quoque ornandum fuisset . 
Et tu quidem saeculo illustrando sufficis . 
Ut tamen et alii ( quod optas et optare pium est ) lumen conferant , quam primum cogitata efficias iubeo . 
Ac ne gratis hausisse animi tui secreta dicar , meam vicissim mentem aperiam et dolum , quem tendis , dolo instruam . 
; Nec vero aegre tuleris si culpa vestra dixero evenire quod poesis non servat dignitatem suam , idque propter argumentum in quod descendere solet . 
Divinam quidem iactatis , sed frustra . 
Nihil enim praeter evanida ac mortalia in carminibus legimus . 
Non aurea ibi mala sublimibus ramis pendent , sed humilia fraga satiant . 
Ecquod poema non habet aut lascivos sales aut furorem Bacchi aut inania denique fabularum ? 
E diverso qui sanctiore illa aetate viguerunt , ut Linus , ut Orpheus , ut Musaeus , hymnis in deorum laudes modulandis aureos intendebant nervos . 
Nihil apud ipsos levitati , nihil perituris amoribus loci , quibus nostrum saeculum evertitur . 
Quare et illustres eorum animae , vobismet testibus , pratis inerrant Elysiis . 
Vos contra vereor ne lugentes illas et informes sedes , quibus Procrin et Didonem et Eriphylen damnavistis , flebilibus elegis impletum eatis . 
; Scio quid velis obloqui . 
Nullos argumenta sacra lectores adducunt , aversis a religione plerorumque animis . 
Esto . 
Quid tum ? 
Pauci legent illa sed iidem optimi . 
Idne doles quod non inquinantur carmina tua profano attactu ? 
Praeterea deorum laudes diis curae : hi legunt , hi magno aestimant , utcumque etiam ornata , nec referre gratiam omittunt . 
Nescio an per aures tuas ierit quod fama vulgat : Simonidem Ceum , notissimae lyrae poetam , certi spe pretii inductum esse ut victorem pugilem carmine coronaret . 
In dulces ergo silvas , Musarum templa , atque in se paululum recessisse , et felicissimo sudore effudisse versus quibus Castoris quoque et Pollucis laudi excursione vel necessaria vel decora , certe poetica sanctaque , indulserit . 
Mercedi mox solutae partes defuisse duas , quas a numinibus , quae laudavisset poeta , expectare iusserit emptor et carmine indignus et victoria . 
Neque enim puduisse avarum tam profani salis . 
Et profecto deos cum remunerandae pietati , tum iniuriae vindicandae invigilasse . 
Nam cum eadem illa victoria epulo insigniretur , cui et deceptor intererat et deceptus , medio in luxu evocatum a Tyndaridis poetam surrexisse . 
Et vix egresso , camarae ruina ceteros omnes velut uno communi tumulo sic opertos et confusos iacuisse ut dignosci non possent eruti . 
Poetam vita donatum sublimemque glori ; abiisse . 
; Nec mirum adeo caelestes non dedignari carmina , loquelam suam . 
Num enim alia lege ipsos inter se fabulari credis ? 
Mihi equidem dubium non est quicquid in caelo dicatur poema esse , ne sola oracula fundi poetarum lingua putes ; emdash ; nisi vero perfectissimum orandi genus hominibus concedimus , negamus superis . 
Vides quantopere lyras deceat divina pandere ? 
Quia tamen eiusmodi carmina profano vulgo non magis sapiunt quam soluto stomacho robustior esca , hanc intendas , licebit , fallaciam . 
Nominibus priscis immutatis , res expones eo habitu qui maxime oculis blanditur . 
Suavem credant narrari fabulam fictisque veri imaginibus salubriter decepti , pulchritudini assuescant divinorum operum humanorumque officiorum . 
Reso lutis mox paulatim ambagibus et cognito errore , se deceptos gaudeant . 
Sic pueros medicina melle imbuta circumscribit . 
Amarum enim est quicquid utile , sed amaritiem arte deponit . 
Conversa temporum ratione et a pristinae simplicitatis Genio devia , philosophandi quoque ratio mutari postulat , sicut vestis non omnibus temporibus eadem convenit . 
Nec opus fuerit in tali argumento cohaerere cuncta et adamussim respondere . 
Congruere pleraque satis est . 
Nisi quid tu aliter sentis . 
; Egit grates extemporali versu poeta de consilio non proletario , seque et doctiorem ab Archontis epulo et sanctiorem discedere et praecepti tenacem fore affirma vit . 
Psyche autem hoc colloquium , quasi deorum fuisset , placido arripuit silentio . 
Ingenti vero sanguinis motu efferbuit , cum deducta mensa priore exponi cerneret tragemata regio apparata luxu , quibus omnibus una erat impressa Amoris effigies . 
In medio rerum phiala stabat argentea nec levis ponderis , Amorem aureum sustinens , ita positum ut arcum intenderet ori virginis . 
Ex hoc tamquam fonte non lympha sed merum purpureum quinque saliens venis erumpebat . 
Tum nympha , principem intuens : ; Itane ? 
Amoris , sicut Iovis , plena h ; c sunt omnia ? 
; Subrisit ille et : ; Si non fastidio est , inquit , haustus hinc vitales pete ; ne sanguinem perdat fidus amans , qui totus esse tuus vult . 
; Simulque partem ingeniosissimae dapis obtulit cupienti . 
; Quidni , ait Psyche , ad has novi generis lautitias , quae vim ambrosiam spirant , me arcessis , cum inusitatis laboribus exhaustam scias . 
Ibo equidem , quo aperta blandissimi numinis largitas vocat ; excipiam ore purpuram , quam suis ipse iaculis excivit et totam deo me proluam . 
Tu eiusdem qua invitas humanitatis memor vitio mihi non dederis , si dulcedine evicta in ebrietatem declinaverit laetitia . 
Prosit mihi ad veniam sexus infirmitas . 
; Haec dicentis verba tantus commendabat decor , tam mollis gratia , ut Sirenes illae , quae orbes caeli custodiunt , suaves confundere sonos viderentur . 
Princeps , qui et ipse attulerat os favis plenum , quo latiorem aperiret disserendi campum , fecit quaestionem edique a singulis in orbem iussit , quid rerum cuique maxime placeret aut quid umquam deamasset . 
; Nam Psyche quid elegerit audivimus , inquit . 
Par est igitur a ceteris quoque non dissimulari cui homini vel deo potestatem in se fecerint . 
Iucundissima , uti reor , hinc emerget casuum varietas . 
; Omnes itaque convivae gravida concusserunt pectora . 
Et alii quidem parcius pressiusque more Attico officium suum exsecuti sunt , quorum verba non traduntur . 
Ilpander autem ( id poetae nomen ) laxis habenis in amorum suorum historiam excurrit . 
; Sedecim , inquit , expleveram annos cum de sententia patris in Ioniam me tuli , praeclaro Musico daturus operam , Leandro comite . 
Haud equidem mandatis patriis continebatur , ut puellis etiam vacaremus ; vacavimus tamen , ex more perditae iuventutis , quae Veneri et Baccho operari libertatem urbanitatemque appellat . 
Annum proinde cum essemus Ephesi morati , Leander quidem in Aureliae , virginis Italae , amorem incidit . 
Hanc munusculis , hanc castis basiis propitiavit , huic approbavit fides suas . 
Ego autem domi Musis meis cecini . 
; Quid non vitatur pravo con sortio ? 
Erat nobis condiscipulus Xenocrates , cui mos ad oenopolam quendam frequenter divertere . 
Natas hic tollebat duas et praeterea neptem ex sorore . 
Natarum una , minor aetate , Xenocratem roseis genis fascinaverat . 
Gratificaturus itaque parenti virginis , quem oenopolam diximus , quo promptius is inveniret lucrum , compotores nos adduxit , haud ignavos sane . 
Paucis enim diebus cadi exanimes defecerunt et materiam praebuere less ; s . 
Vino interseri ludum placuerat . 
Una ergo puellarum , ceteris doctior ( ut scias ne hoc quidem loco defuisse Castalides ) , praeibat nobis lepidum versiculum , quem unusquisque nostr ; m sua vice repetiit . 
Alium dehinc versum pari modo cum priore reddendum memorabat , et mox tertium addebat et quartum et deinceps alios , donec totum carmen cumulata exprimeret recitatio . 
Sicut iactu lapidis in stagno , unus primo exiguus orbis , plures inde ampliores efficiuntur ad novissimum usque qui ceteros omnes colligit . 
Simil fere ingenio Famam donamus poetae et pictores , cum inscriptione : CRESCIT EUNDO . 
Itaque necesse erat ingravescere subinde memoriae onus et interdum excidere . 
Quotiens igitur memoria quis defecisset aut haesisset verbo , ponebat pignus , quod reluere poen ; lex iubebat . 
; Mihi itaque pro supplico impe ratum ut osculum pangerem Nysae , nepti patris familiae ex sorore , Naida referenti caerulo habitu . 
Peregi mandata fideli studio et oscula innumera haud reluctanti dedi . 
Ex illo misera sibi non constitit ; non escam attigit , non potionem , ac ne somni quidem gustum cepit . 
Ignaris omnibus quae causa mali et nequicquam medicos tundentibus , ultimo fassa est dilectissimae aequalium mei se desiderio languere . 
Avunculus , ut hoc scivit , plagis expellere temptavit morbum , utque immaturus et pervicax amor absenti ; dissolveretur , alio flentem relegavit . 
Ego cognito quid esset actum miseratione inflammari , quod exularet me ; caus ; , votisque et ge mitu expetii absentem , quam praesentem neglexeram . 
Verum quid facerem ? 
Multa impediebant , sumptuum maxime inopia , quo minus ad remotam currerem . 
Et adire epistolis volentem custos Charonte inexorabilior reiecit . 
; Excidit igitur Nysa paulatim animo , novisque amoribus locum fecit . 
Sed frustravit levem animum levis fortuna . 
Iam Athenis et Alcithoe et Polycaste et Leandri soror , quam omnium sermones et ipse Leander mihi despondebant , aliis nupserant , cum Euthymiam mei cupidine flagrare , me furtivis cursibus , me oculis sectari nuntiatur . 
Dubius animi quid agerem , superbas moras eo usque traxi , dum alius , Thebanus patri ; , praedam abstulit . 
Thebas itaque profectus ne inultum facinus esset , Thebanam captavi argento formosam . 
Sed non passi sunt Thebani tam opulentam civem avehi . 
Eodem fato Mileti fui . 
Precibus enim ambii mulierculam , sol ; divitiarum fam ; mihi notam , cumque aditum non haberet , nisi per commendaticias Archippi patrui litteras , cui cum patre meo graves inimicitiae fuerant . 
Tales et petii et obtinui , sed frigidissime perscriptas . 
Derisus ergo unde veneram abii . 
Ultro ego Cydippen virginem et Alcippen viduam , me Andromache contempsit . 
; Pasithea relinquebatur infelici , quae ut iugaretur mecum carmine exorata est . 
Sed hanc adeo mei diligentem fuisse ut quotidie mihi caput mulceret sandalio , vel Hyperboreis notum . 
Exigua tum temporis ( fatebor enim ) caelestium mihi cura , nec eorum consilio sed voluptatis ductu ad iugale foedus accessi . 
Illis habenda gratia quod resipiscendi spatium dederunt mihi . 
Impio namque damnato errore , Musarum illi , quae Uranie dicitur , toto pectore me dedi . 
Hanc reginam , hanc dominam vocavi . 
Hinc origo mihi melioris vitae et sapientiae . 
Nec abnuit sane sponsum ; immo turbidissimis rebus animum mihi suum auxilio probavit . 
Ceterum quia hanc mortali face domum ducere illicitum , sui loco ipsa mihi coniugem finxit . 
Nam interea Pasithea , fes sa magis me tundendo quam ego vapulando , nodum maritalem fug ; solverat . 
Simulacro itaque marmoreo , quod a Praxitele perfectum carmine laudaveram , et animam indidit Uranie et mores meos . 
Cum hac socia Philista , uti nostis , beatos etiamnum annos exigo . 
; Noctem fere consumpserat festiva poetae narratio . 
Solvit ergo princeps convivium , et deducere virginem ad thalamum lychno praeeunte parat . 
Illa vero et comitem deprecata et locum , hortum sibi concedi pro cubili flagitavit : liberiori sese aeri nemoribusque insuevisse ; vidisse etiam in horto casam myrteam amoenissimi operis ; sineret hac pro thala mo marmoreo , gramine pro aureo lecto uti . 
Exoratus mitissimus princeps annuit . 
Obseratis igitur foribus ut in teneram herbam Psyche procubuit , somnum quidem opertis oculis invitavit , sed maior deus , sopori inimicus , pectoris amplitudinem insederat . 
Hic curis gravem , quotiens dormitaret , sagitta pungens innoxia excitavit . 
Erecta igitur in cubitum , revolvere animo coepit quicquid proxima die vel viderat vel audierat , et in omnibus quo conceptam flammam pasceret quaesivit . 
Imprimisque renovans memoriam stellati redimitique cervi , qui tam strenuum procuraverat periturae auxilium : ; Quid si , inquit , Genius meus hic fuisset ? 
Intellegis peccatum tuum , Psyche ? 
Iniuriam fecisti deis , accusatis totiens de tui neglectu . 
Tibi Iupiter nempe adfuit in luco suo . 
Tibi et Delia Theophrastum nocte monens profuit . 
Tune invictum Cosmum valuisses vincere , sine diis fuisset ? 
; Quis ille porro est qui excitat divos , qui conciliat tibi ? 
Nonne Amor , de ; m optimus , quem tu oculos a te dicis amovisse ? 
Is est qui varios te casus experiri iubet , non ut opprimat , sed ut magis subinde attollat . 
En , quam felicem in locum per immites illas Syrtes ducta es ? 
Aude igitur aliquando tandem sapere , et ex eo , quod mitescere hunc deum malis hominum nosti , spem divini redit ; s immobilem concipe . 
Interim , si for tuna reflaverit ac redierit ad consuetudinem suam , obdura , perfer , laeta periculis occurre . 
Intuere certissimum amoris pignus , sacram purpuram . 
Hac involvere , in hac proeliare , cum hac tuum sanguinem , si opus sit , confunde . 
Semper ama et quem ames cogita . 
; Haec effata , mille oscula imposuit murici . 
Tenebras iam submoverat Aurorae iubar , cum intentis in Amorem fontanum oculis , studiosa contemplatione virgo inhaesit . 
; Ecce , inquit , meum ver . 
Ut spirat ! 
Ut floret ! 
Ut ridet ! 
O vultum ! 
O lumina , stellas extinguentia ! 
O genas , malis rubentibus similes , quas ipsius pinxit ardor ! 
O labella , quae perenni nectaris flumine ri gantur ! 
O caesariem , Colophonio praevalentem auro ! 
O pectus , intacta nive candidius ! 
O alarum velocissimarum purpuram ! 
O arcum praepotentem ! 
O pharetram auream , quae me laesit ! 
; Sensit , postquam haec locuta est , mente potius quam oculis talem se vidisse Amorem . 
Amor enim , quem aspectabat , gemmeus erat et unicolor . 
Sed , quemadmodum morbus regius visum vitiat , ut flavere existimet omnia , utque femina illa , quam noveram , rubicundis aegra oculis , sanguine oblitum putavit hominem , qui nive ex casu candebat ; sic amoris violentia eam virgineis oculis obiecit figuram quam animo impresserat . 
Obiurgavit ergo pudens suam demen tiam , non aliter quam si deliquisset coram arbitris . 
Mox id ipsum reprehendens quod se reprehenderit : ; Quid autem peccavi ? 
; inquit , et quasi iucundum vidisset somnium , doluit non conspicari se quod conspicatam autumaverat . 
Ingentique absentis desiderio exaestuans , nunc suspiria et basia iactavit in caelum , nunc in Amoris signum retulit oculos . 
Quandoque , ut aliud ex alio amantes cogitant , magnitudinem expendit operis quod movebat , et horrore nonnihil recessit . 
Rursus audacior facta , magnis argumentis horrorem submovit , et quotiens labare videbatur , occulta quadam vi a conflictu , ut Antaeus a terra , firmior surrexit . 
Omne forsan tempus inter talia fluxisset , nisi princeps salutationis officio perfunctaturus intrasset ianuam . 
Is , ut in Amoris imagine defixam advertit : ; Video , inquit , causam quae hunc tibi thalamum conciliavit . 
Age vero , ecquid commode quievisti cum Amore tuo ? 
; ; Ita sane , respondit nympha , ut numquam suavius . 
; Ridentes haec reciprocaverant . 
Ad seria deinde flectens heros : ; Non officiam quo minus huius figurae contemplationi insenescas . 
Si tamen iuvat ceteras quoque effigies , quas in parietum spatiis artificis cura delineavit , oculis percurrere , adest interpres . 
; Annuente superciliis virgine et speculandi grati ; procedente : ; Hoc , inquit , Chaos est , ex quo sidera terrasque et pelagi campos divina vis haud secus quam gallina ovis incubans exclusit . 
H ; c Prometheus ex rudi limo speciosum corpus fingit et igne caelesti animat . 
Illic Gigantum ferox turba , montibus montes ingerens ut caeli cardines revellat iratum in se fulmen provocat . 
Hac parte Pyrrha cum marito gentem hominum , ultricibus undis pervastatam , lapidum iactu reficit . 
Iphigeniam porro vides , ut ad aram Dianae impavida expectet mortem . 
Quis autem ille , qui ex arbore diductis brachiis ad ramos deligatus pendet ? 
; Expalluit virgo , prodeunte in conspectum hac effigie , lacrimisque furtim profusis aestuantes papillas strinxit . 
Amoris enim os et pharetram et lugentes circum campos pictura referebat . 
Nec fefellit ea res intentionem principis , sed acrius urgere eam nolens : ; E gemma , ait , hic descriptus est . 
Quem ut in Erebo nunc cernis , ita mox in nubibus volantem et spargentem rosas aut in Iovis paterno gremio cum columba ludentem aspicies . 
Sed habeo quod abs te petam , si valeam impetrare . 
Dic mihi , ; virgo . 
Quae te procella in amorem numinis eumque tam acrem rapuit ? 
Non ego detrectabo poetarum fidem qui de hero ; m temporibus eiusmodi coniunctiones de ; m hominumque prodid ; re . 
Nostris certe moribus vix id fieri non negabis , nisi quod Ilpander , ut audiisti , Musae nobilissimae amorem iactat . 
Neque ego te ab incepto revoco , quo emendas quicquid in amore vel Pasiphae vel Phaedra aut Ciris , Cretae tuae prodigia , deliquerunt . 
Primordia et occasionem belli facinoris scire aveo . 
; Suscipit nympha , et ordine quod petitum erat pandit . 
; Spatiabar sola in hortulo , patriis laribus subiecto , et vanis florum gaudiis inhiabam , cum repente commotus aer leni murmure insonuit . 
Nec mora , Zephyrus alatus me invadit molliterque levat et crispantibus tumidam vestem auris trans mare vehit . 
Inhorrui primo , cum recedere domum , terram , et pendere me supra fluctuans aequor cernerem . 
Et clamore et lacrimis animi refragantis metum exserui . 
Oraculi mox memor , coepi respirare . 
Etenim , cum me Alce regi Curetum Agatharcho peperisset , captus forma , de fortuna mea Apollinem Milesium consuluit , qui divinum mihi coniugium et plus quam regias opes , sed extra orbem nostrum , magnifico carmine promisit . 
Haec tum animo volutantem et expectantem sollicite promissi fidem , Zephyrus in ignotae insulae prato quodam florentissimo deposuit . 
; Templum ibi , sive regia , vetusto marmore ad nullam exquisiti cultus speciem surrexerat . 
Intus autem ( procul enim inspicere da batur per laxatas fores ) auro radiantur cuncta , interlucentibus gemmis . 
Quoque magis crederes deorum hanc habitationem esse , nemo quisquam oculis offerebatur . 
Ardebam sane domum ingredi et propius spectare tantae sortis opulentiam , sed superandum erat flumen , praealtum visu , ceterum quovis electro purius , totamque insulam recto findens alveo . 
Audacia cum armaret votum meum , credidi me placido amni , precata superos ut fortunarent liquidum iter meque in adversa ripa sospitem ac puram sisterent . 
Quod factum . 
; Aedificio ut successi , luce repentina prope caecitas oculis offusa est . 
Ductae ex auro trabes ; incrustatus testudine picturas gem meas ferente omnis paries ; marmor vulgo calcabatur . 
Iam fenestrae , excisae crystallo , nullam accipiebant noctem . 
Et , quo nihil mirabilius , praeparata magnifice cena omni illecebra invitabat . 
Aures insuper mulcebat digna Musis symphonia , nec apparebat tamen unde excideret . 
Plane attonita steti , ac interdum verane viderem an delusa somnio fingerem exquirere mecum coepi . 
Affixis mensae oculis , postquam diu inter cupidinem ac metum haesi , attrectavi tandem dapes , ne deorum beneficia respuere viderer , et rubro nectaris succo ad fastidium usque repleta sum . 
Denique et aurea sponda , quam roseis turgentem stratis Sarrana purpura obtege bat , soporem expectavit meum . 
; Adorato igitur numine , cuius tam felicibus donis uterer , somnum petii lassa gaudiis . 
Media amplius exacta nocte , cum vera obtingere somnia solent , considere mihi videor in herboso solo , quod dum intentius considero , turget ecce caespes in nescioquid Veneris flori simile , brevique mora interposita , puellus enascitur , haud dubie sideribus pulchrior . 
Illum quidem venusta mulier , blando vagientem desiderio , cunis excepit aut gremio fotum uberibus appressit . 
Ego autem somno evoluta quid vidissem plane non intellexi . 
Postera nocte idem puer , paulo iam grandior et alatus , per apricum campum ludere et , cum pastores veni entes cerneret , insidere buxo visus est . 
Illi , aviculam rati , ex insidiis ceperunt miserum , utque agnoverunt : ; ' Morere , dixerunt , nequissime puer , qui viris etiam timeri vis . 
' Suboluit tum mihi de Amore , loci praeside . 
Terti ; vice augustior et qualis superis videri solet , arcum in aethere lunavit , meque stridente sagitta fixit inter ubera . 
Ceterum sic parata erat sagitta ut cuspidem utrimque praeferens , ambiguo usu libraretur , et cum in corpore stabat , exstaret tamen minax cuspis . 
Tum vero me intravit calor et ignota pectus incendia stupuit . 
; Nec iam dubium habebam Cupidinem esse in cuius regno viverem . 
Nondum tamen quo res eventura esset liquido cognoscebam , sed variis iactabar cogitationibus , cum ad me columba pervolat candidissima litteras ore ferens , quarum hoc fuit argumentum : Eros Psychae : Ex quo te laesi , meum suavium , nihil magis curae habui quam satisfactionem . 
Quae non deerit si me accipere tuumque credere volueris . 
Haud exiguum sane est quod offero . 
Ac ne forte arcu venientem pertimescas , et ipsum tibi dono et quicquid spoliorum peperit . 
Non sic ad te venturus sum ut Iupiter ad Semelen venit . 
Vide ergo quid conducat rationibus tuis , et vale . 
Encausto scripti erant codicilli , duplicique obsignati gemma . 
Quos ego milies exosculata , iterum iterumque legi , perque omnes affectus errantem mutavi animum . 
Adeo difficile est deum capere . 
Tum honore imposito rubentibus aris , amicum veneror numen , ut quam primum sponsionis exhibere fidem velit . 
; Somno ergo suadente , ut discessi cubitum , applicat se lateri meo sponsus . 
Sed nec tenebrae conspectum eius dabant , et ipse paulo post cum tenebris abibat . 
Idem proxim ; , idem aliis ex ordine fit noctibus . 
Numquam aspicere contingit sponsum . 
Accipio oscula , patior amplexum , bibo gratam vocem , sentio ambrosium odorem , tracto parvulas ac tenellas manus , omne amoris genus fruor quantum potest illibato pudore . 
Oculis tantum nihil au fero . 
Ipse thalamus , quo magis frauder optatissima voluptate , insolito nigrescit horrore : negant lucem suam gemmae ; invidet splendorem aurum ; nec umquam venit amans nisi cum nubibus . 
; Mirabar consilii rationem et aegrescere animo incipiebam . 
Quid enim minus convenit amori felici quam carere mutuo aspectu ? 
Ausa itaque sum , dato tempore , desiderium meum in divinas aures effundere . 
Permulsit mihi genas et anno exacto fore quod ego cupiam , nec defuturum fidei meae tam grande praemium ostendit . 
Alia item multa iecit , quibus et fatorum arcana evolveret et maerorem solaretur meum . 
Inter quae repente animum mihi tam sincera , tam dulcis , tam caelestis denique invasit voluptas ut enarrationi verba deficiant . 
Plane inundari nectaris quodam torrente visa sum . 
Tunc homines diique arridere mihi . 
Tunc animam inter Phalaridis tormenta ponere haud recusassem . 
; At ut nulla durat diu terrena felicitas ! 
Deliciae , quibus loco tam superbo circumfluebam , ipsa assuetudine hebescebant ac perdebant paene voluptatem . 
Difficulter regebam luxuriantem prosperis animum , succurrebatque ( quod est indignissimum ) a cunctis hominibus desertam me vivere , si hoc esset vivere . 
Quam ob causam a nocturno petii amico sororis congressum mihi permitteret . 
Diu restitit votis meis , non ignarus ille venturi ; ultimo tamen cessit . 
Venit germana Cacodocia ( nam haec petita , haec coniunctior mihi Sarce erat ) Aquilonis remigio . 
Nec quicquam prius scitatur quam quali serviam marito . 
Ego ipsum quidem non aspici ; ceterum multa excipi dei vestigia , totamque felicitatis meae seriem doceo , ex qua intellegatur Amori me decretam . 
Postremo nihil deesse praeter sodalitium . 
; Irrisit illa simplicem et : ; ' Nisi credi mavis , inquit , te informi monstro accumbere , viri condicionem diligenter explora . 
Deos esse plurimarum quidem gentium vulgavit opinio . 
Sed fuere semper qui altius erect ; mente vul gari superstitioni reclamarent . 
Quodque alii ad deos referunt , hi callidius aut aequis certe rationum momentis a natura et corpusculis illis individuis ducunt . 
Simulacris volantibus debentur multa quae vulgus imputat diis ; non pauca etiam ad fabulas redundant . 
Quod ad Amorem quidem attinet , inanis poetarum lusus est . 
Age , si deus est , qui thure coli postulat , qui iugali diligi amore , qua de causa non aspicitur ? 
Quid ita tenebras et avia quaerit ? 
Fraudem parat aut latebram deformitati , qui obscuro noctis utitur . 
Videris ergo cui nupseris . 
' ; Adhuc nihil me mutaverat tam horribilis declamatio . 
Immo totam impietatem retundi valide credebam si experientiam pro diis testem facerem . 
; ' Non me movet , inquam , quod tu , proiectissimae audaciae mulier , de deorum numine sentis . 
Ego deos esse quotidianis experimentis , quorum aliqua prorsus singularia habeo , credo . 
Omnisque vitae meae ratio , hac sapientia nixa , perbelle sibi constat . 
Quae de exordio universi , de actis de ; m , mundique forma ac legibus , et conscientiae iudicio philosophorum sanctissimi consignaverunt , nonne plen ; veritatis luce ac prudentiae fructu se approbant ? 
Equidem melius aliquanto cum rebus humanis ageretur , si horum valerent placita . 
Iam deos malos esse , qui clades inferant mortalibus dolisque saeviant , quis neget ? 
Rem publicam non attigerit oportet , hoc qui non concesserit . 
Immo se ipsos non excutiunt satis qui monstrari sibi malos Genios postulant . 
Si vero hos admittimus , nonne alios contra admittemus et amplectemur bonos , quibus mundi stat tutela ? 
Amoris tamen haud agnoscis numen , quem ego solum prope deum dixerim . 
At enim oculis non vidi . 
Videbo , si dictum expectavero tempus . 
Interim haberi quod non videam plus satis est . 
' ; Animadvertens soror hac via nihil profici , aliam instat : ; ' Non descendam , ait , in scholasticam litem . 
Habeat deos suos orbis . 
Tu quid habeas , et atrumne an candi dum , omnino incertum est . 
Quare cum obdormiverit maritus , lampada furtim , si quid sapis , et pugionem cape ; his armata , torum ( Quid enim fraudis habet exploratio ? 
) suspenso gradu pete . 
Si Amorem videris , qui deorum omnium formosissimus traditur , pro superi , quantis amor et laetitia tua incrementis se efferent ! 
Sin autem , quod nolim , horribile portentum se aperiat , tollendum esse ferro vides . 
' ; His verbis dolisque omnis mihi constantia excidit , nec dubium fuit recte explorari . 
Accessi igitur avidissima cum ferro et igne , et ancipite animo et stertentis corpus curiosius inspexi . 
Sicut is quem fulmen afflat repente consternatur , sic inhabilem me stu penda dei pulchritudo perculit . 
Nec minus territa maiestate toto corpore cohorrui , simul candens oleum effudit tremula manus , et dominum subito flagrantibus guttis excitavit . 
Qui planctu miserabili dolorem efferens cum me , cum arma , cum flagitium cerneret , non pari quidem vindict ; saeviit , sed arcu pharetraque sonante indutus verbo citius avolavit . 
Nec deinde oculis meis redditus est . 
Quem non in culpam demens vocavi ? 
Quem non locum eiulatibus et lacrimis implevi ? 
Meum corpus tota lampade perfusum diceres . 
Sorori maxime iratos semper deos imprecata sum . 
De cetero nec hominem esse nec spirare me putavi , tantis orba deli ciis . 
Neque ferens loci aspectum , cui Amor non inesset , ope Favonii implorat ; et peragrato terrarum orbe nec invento tamen ocello meo , in solum patrium me retuli . 
; Rosa in Pervigilium Ven . 
- Cp . 
Va Nicopompi in Barclaii Argenide Phiala haud dissimilis in Mart . 
, sed quinque venae e quibus lympha erumpebat significant quinque vulnera Christi . 
Secundum Plat . 
R . 
P. b - c , in sphaera quaque totius mundi circumfertur Siren , voce sua canens . 
Omnes Sirenes per omnes sphaeras distributae harmonian ( ut dicitur ) mundi faciunt . 
Ilpander quodammodo est Praschius ipse , ut videmus e nomine . 
I - L - P Ioannes Ludovicus Praschius significat , et Graeco sermone ; - ander ; est ; vir ; . 
id est , pater haudquaquam mandavit ut puellis delectaremur vasa quibus vinum conditur lessus i . 
e . 
lamentationis , maestitiae . 
Nomen ; lessus ; quod rarissime apud antiquos legitur Praschius quartae declinationi tribuisse videtur , ut me monet Terentius Tunberg . 
Musa quondam astronomiae , Musa Christiana apud scriptores saeculi septimi decimi , auctore Sallustio Du Bartas scriptore Francogallico . 
Cp . 
in litteris anglicis versus operis Iohannis Miltoni quod nuncupatur Paradise Lost - Per . 
Ven . 
cp . 
; Quando ver venit meum ? 
; Per . 
Ven . 
; resina Colophonio praeter ceteras fulva ; Pl . 
H . 
N. Caesaries Amoris est fulvissima . 
Liber tertius Desierit loqui Psyche . 
Princeps autem admiratione aliquamdiu mutus et diversissima narrantis fata eodem animo , quo ipsa subiit , accipiens , in sororem eius , caput mali , ir ; fervid ; detonuit et : ; Si mea , inquit , germana fuisset , haud minus infelicem reddidissem . 
Sed inveniet , spero , ultrices Diras . 
Non te solam certe proditione laesit . 
; His dictis avocatur princeps . 
Adfuitque famulus a Drasterio , fratre Theophrasti ( qui et ipse accubuerat hesternae cenae et Psychae subtristi venationem suaserat ) compar donum exhibens . 
Erat cultus et arma venatoria , pharetra Attica cum sagittis . 
Equus item ducebatur , mole pariter et candore eximio , omni denique luxu et opulenti ; onustus . 
Vibrabant lucem Sole lacessitae phalerae aureae . 
Frenos rutilantes varia distinguebat gemma . 
Ex fronte et ex collo aurea monilia pendent . 
Tergum purpura Meliboea , cuius oras molle crispabat aurum , instraverat . 
Ad exemplum Cyllari , qui Pollucis Castorisve habenis paruit , factum dixeris . 
Laetata virgo muneri suo verbis modestissimis occurrit . 
Attulit deinde vagus rumor Cosmum praeter aedes Theophrasti captum trahi , sed postquam ad fenestras itum est , alius latrunculus in pice haerens se ostendit . 
Ceterum absumpta cena , quam horto inferri princeps iusserat ut virgini plurimum gratificaretur , postera luce in Piraeeum animi caus ; una proficisci placuit . 
Inter vias Psyche , ne Eleusinae matris sacra peragi viderentur , de moribus civium reique publicae statu , de Cecrope conditore et virtute Thesei ac Codri , et quae alia nomina antiquitas sacraverat , varia requisivit . 
In primis sectas philosophorum ac decreta praeci pua perdoceri generos ; mente appetebat . 
Ergo princeps : ; Non infitiandum est , ait , donum e gremio deorum longe amplissimum nobis defluxisse philosophiam . 
Sed , quod pariter fatendum habemus , non plus fortasse salubrium herbarum quam sterilis avenae et malorum graminum tulit . 
Vellem castius a plerisque coleretur . 
Ardent equidem ; emdash ; quo nihil minus sophos decet ; emdash ; omnia dissidiis , quae numero sectatorum temporisque spatio in tantum excreverunt ac induruerunt ut medelae locum non reliquerint . 
Tristis ac pudenda rerum facies . 
Quid igitur ? 
Compressis sedendum manibus ut silvescat ex toto desertus ager ? 
An pacis specie obruenda sa lutaris veritas ? 
Non opinor . 
Nec id Iupiter sinat ut saevire falce et animi errorem capite plectere iubeamus . 
Quod quid aliud foret quam excaecare rationem et communem omnium stragem poscere ? 
Sed nec fidem qua continemur , ex qua boni dicimur , e ; grati ; violare vel sub aliis causis fictisque criminibus eiicere insontes et expilare suaserim . 
Obviam igitur eundum erroribus , sed doctrin ; , sed verborum acie , quae deprompta ex Amoris tui armatura videatur . 
Reliqua fatis permittemus . 
; ; Non ergo , inquit Psyche , componi possunt tanta dissidia ? 
; ; Non , subiungit Theophrastus , nisi per miraculum aut mundi finem . 
Possent equidem si admitteretur bona mens ac recta ratio , et si veritatis cura aliis commodis posthaberetur . 
Brevisque adeo via est tollendi controversias . 
; ; Quae tandem ? 
; ait curiosa Psyche . 
; Haud immerito , inquit , rogas . 
Dicam vero non de omnibus sectis alioqui notis aut leviora disquirentibus , sed de tribus illis quas Iaetius et Elurthus et Lucianus regunt . 
Omnes hi vestigant res divinas et effata numinum , sed diversi . 
Quod si primus obsequi oracula quam interpretari mallet ; tertius credere quam scire ; iam pax cum secundo esset . 
Explanabo quod dixi . 
; Nosti leges duplicem pati interpretationem . 
Aliter interpre tatur eas legislator , aliter iureconsultus . 
Hic , ut minister , leges legibus explicat nihilque promit quod non verbis aut sententia legis liquido comprehenditur , aut si aliud promat , impune non auditur . 
Ille , ut dominus , libere valideque tradit etiam quae egrediuntur verba legum ac sententiam . 
Quaero iam , si quaerere dignum est , qualis hominum interpretatio divinis oraculis congruat ? 
Iaetus et Lucianus interpretantur ut legum latores : hic insurgit ratione , ille auctoritate . 
Elurthus iureconsultum imitari mavult . 
Nemo quippe probaverit ulli mortalium tam amplam esse tributam potestatem , vim , et intellectum ut interpretari divi na possit tamquam legum conditor et a verbis aut sensu latum unguem discedere . 
Aliter non philosophus , sed aut deus foret aut certe plus quam homo . 
Ac reverentius utique est de actis de ; m credere quam scire . 
Neque aliter divina constant . 
Solvitur imperium in humanis etiam rebus , si his qui iubentur interpretari iussa et quaerere licet . 
Ideoque Creta tua legibus hoc repressit . 
Si qua vero sunt ambigua et illiquida , ad interpretandum nullo modo nos tenent . 
Haec si momento suo ponderarentur , facile in foedera coirent dextrae . 
; Excipit virgo : ; Liceat in his philosophantium concertationibus mirari de ; m patientiam . 
Nonne enim Pallas , quae has arces insedit , bene consultura honori suo videtur , si huiusmodi pugnas publicis suppliciis aut aliquo modo averteret ? 
Quas cum videt obtrectatorum vulgus , pron ; in deterius mente , ipsi philosophiae tribuit quod est hominum vitium . 
Eoque et religionem ludibrio habens , temeritate utitur pro sapienti ; . 
Ac Elurthum quidem modestiae praeceptorem recte prospicere securitati suae censeo . 
Reliquos autem tantum sibi permittere in divinis rebus ne cogito quidem sine horrore ac multiplici metu . 
; ; Altius , inquit princeps , haec evadit percunctatio . 
Ne tamen putes curam atque cogitationem meam talia effugisse , scito non temere a superis has rixas ferri . 
Ipse adeo , si Pallas essem , non ali ; potius ratione famae meae et ultioni advigilarem . 
Iaceret omnis deae cultus , frigerent arae , desolarentur templa , si remotis dissentionibus tam proclive et tralaticium esset sapere . 
Quid aquae , rei optimae , tantam vilitatem attulit quam quod facile ab omnibus hauritur ? 
Eodem modo vilesceret veritas , si non in profundiore lateret puteo . 
Saevit Eris in medio scholarum ; displicet ; quid postea ? 
Hac cote veritatis ac religionis amor , cura , studium exacuitur . 
Hoc stimulo ad Minervam implorandam mentes aguntur . 
Hoc Lydio velut lapide sapientes a vulgo palam discernuntur . 
Quid ? 
De praemio veris philosophis a deorum benignitate reposito tam humiliter tu sentis ut pro eo non sudandum aliquid ac depugnandum putes ? 
Et ideo patitur deorum lenitas , suum ipsorum numen quotidianis culpis offendi , suosque cultores fanda infanda ferre , ut et innocentium virtus latius splendeat et iustius evehi ad tanta praemia videatur . 
Potuerat deus ille , qui hominem e luto finxit , eum sic instruere ut errare nesciret , nisi hoc ipsum prudenter voluisset esse partem praemii . 
Gradibus enim dividit benignitatem suam . 
Atque ut mundum non simul effinxit , sed Chaos primo , variis rerum semi nibus turbidum , inde singula paulatim extudit et elaboravit , sic genus hominum non confestim ac simul perficere statuit . 
Binos velut mundos informavit , priorem rudem quadamtenus et confusum , absolutum alterum et concordem . 
; ; Doces me , reponit nympha , digne de caelitibus sentire , eorumque amorem stimulis haud mollibus exsuscitas . 
Sed regrediamur unde divertimus , et audiam in quo discordent maxime quos nominasti . 
; ; Iaetium , inquit Theophrastus , et Lucianum dicis ? 
Nempe ille nimium , hic parum agere ; Colossos ille extruere , hic milium torno polire videtur . 
Elurthus in medio relictus generosioris sapientiae tuetur partes . 
Longum est praecepta cuiusque singillatim exsequi . 
Summam ut illustri quadam ratione cognoscas , reduco te in domum ubi nata es . 
Propone animo binas sorores , quarum indolem nuper exposuisti , et te primam omnium respice . 
Quod domi tuae Cacodocia est , magistra curiositatis , id Athenis Lucianum esse puta . 
Sarca Iaetio recte contuleris , cuius doctrina haud paulo crassior ad quaestum currit . 
Omnia haec repudiare didicit sana ratio , sicut tu , formosa tota ac magnanima , ad caelum sine ambagibus raperis . 
Quantum animadvertere in Iaetii iuxta et Luciani praeceptionibus potui , non parum erroris in eo vertitur , quod decreta veterum legesque numinum , contra loquendi rationem , transfigurant in id quod ipsi sanciunt vel suspicantur . 
Hoc si in foro etiam audenti conflaret indignationem , quidni deorum animos penetret ? 
Ostendi id nuper alteri , sed nihil aliud ab ipso tuli quam iratum silentium . 
Relinquo igitur pervicaces suae plectendos imprudentiae , et bono veritatis in secreto fruor . 
; Ibi Psyche : ; Ut haec video , perimi facile possent lites omniaque in meliorem statum reponi , si homines ad exemplum meae philosophiae Amoris sacra ferrent . 
Sed hoc accipias velim non de sacris exterioribus , non de unguentis , sertis , et coronis , verum de oblatione mentis . 
Intereunt vitia , dif fugiunt errores , ubi Amor regnum tenet . 
Postremo non in una sede commorantur Eris et Eros . 
Parata sum ostendere , si iusseris , in quolibet errore , in quolibet vitio mortalium , peccati rationem ex defectu amoris aliquid trahere . 
Sed hoc accedit molestissimum quod , qui discrepant sententiis , se invicem acerrime oderunt maloque afficiunt quos vel miserari debebant vel audire et amplexu iungere . 
Quamobrem primum ego sapientiae decretum habeo odisse neminem , proximum vera fide omnes diligere , superos primum , inde mortales . 
; Quid est , o miseri homunciones , quod Amorem adeo refugitis ? 
Ipse dat , ipse alit et continet omnia ; ipsius sunt , ab ipso ortum habent quaecumque spiritum trahunt ; ipsi militemus omnes concorde studio . 
Cupidinem sequamur , non turpem illum Erebo satum , cui Cosmus meret , sed honestum Iovis filium , qui mihi imperat , nullis exceptionibus . 
Nemo igitur est omnium quem oderim aut odisse valeam ; omnium hominum misereor , quos error et odium suum miseros fecit , eorumque causam puto meam . 
Reducere eos monitu , exemplo , aut votis saltem nitor . 
Et cum ira aut severitas necessaria est , vix sufficio scenae , vix verba vultumque tam docte fingo ut iracundiae insit decor , ut acrimoniam habeat obiurgatio , aut misericordia non transluceat . 
Tantumque abest ut laedere ultro hominem aut pugnis incursare sustineam ; bestiarum quoque me miseret . 
Ipsum enim pulsare Amorem ( quo nihil finxeris detestabilius ) , ipsum rursus torquere oleo ardente me putarem ; emdash ; nisi quod flagitia efferi Cosmi patientiam mihi excusserunt . 
Haec , cum haud dubie sint bonae mentis , si ignorant homines , ignosci potest ; si sciunt , quantae est dementiae non rectum iter ingredi , non occupare tandem et tenere id quod ipsi fateantur optimum esse ? 
Nihil est quod vereantur aemulationem meam , si mecum pariter amaverint Amorem , nec ipse quemquam dedignabitur . 
; Excepit Theophrastus hanc puellae orationem plausu admirationis pleno , seque honorificentissimis verbis scholae eius mancipavit , etsi fassus est nec tam grati illam saporis quam esse debeat , nec in abiectis et neglegentibus vulgi animis comprehensuram esse . 
Sed discerent damnis suis , qui bene praecipientibus laboris sui fructum inviderent . 
Inter haec caelum repente nubibus sordidum et longinquo murmure intonans ingentem viatoribus nimbum , Austri velut praeconio , denuntiabat . 
Properarunt igitur vicinum iam Piraeeum et tuta tecta subire . 
Et postquam venti tempestatem fugaverunt , spectaculo port ; s CCCC navium capacis deliniti viam domum ver sus relegerunt . 
Nec multum spatii confecerant , paucis famulis longe sequentibus quo liberior esset sine arbitris sermo , cum ecce sceleratus Cosmus , agrestium collect ; manu cinctus , invadit imprudentes , temptaturus utique et raptum virginis et principis caedem , nisi fortitudo sua periclitantes liberasset . 
Quippe et princeps , recluso terribilis ense quem inevitabilem Vulcanus fecerat , latronem ingruentem magno vulnere repressit , et audax virago praetendens pugionem facinorosorum globum omnem in pudendam fugam vertit . 
Aderant enim iam et servi , non defuturi muneri suo nisi dominorum alacritas praevertisset . 
Nec requievit tamen perditissimi la tronis malitia quin repulsam totiens audaciam in diriora ageret . 
Nam ut primum noctis reditus humum tenebris operuit , in intima illa silva , prioris sceleris teste , circulum primo duxit l ; vi bacillo quem aesculo defregerat . 
Tum pullo habitu succinctus et albente vitta ligatus caput , imperioso murmure ( horrendum dictu ) Manium pessimum , Philotimum , infernis sedibus excire aggressus est . 
Haud mora , adfuit ad hanc vocem deus , et quid ergo vellet sibi nequaquam blande interrogavit . 
At ille cunctatus paulum rogat contra numquid ipse Philotimus esset . 
Et cum hic totis cornibus annuisset , latro subitam in iram motus : ; O mendacium , proclamat , tragicum impudensque ! 
Ego autem Philotimum non nosco neque a Phylargyro visu distinguo ? 
Non illius vocem , non incessum , non supercilia memini ? 
Equidem , si nescis , genus vestrum familiarius novi quam ministros meos . 
Facesse igitur hinc ocius et alium quem circumeas quaere ; mihi mentiendo perdis fallaciam . 
; Deprehensus velut in sicco impostor et nonnihil confusus excusavit absentiam Philotimi , negotiis tam pleni ut unius opera vix iam sufficiat rebus , utque se distringi clamitet ac plura subsidia , plures inferorum copias expostulet . 
Verum nihil haec moratus Cosmus in sublime sustulit cantatam virgam et boantis tergum lentis ictibus sulcare coepit , subinde increpans : ; Scelerum cumulatissime , non dabis hodie Philotimum ? 
Aut cedo illum aut ad superos ego deficiam . 
; ; Dabo , inquit , dabo si potero . 
; Et hac lege dimissus vanescit . 
Nec multo post Philotimus adest torvum tuens et importunam stomachatus est interpellationem : se barbaris quibusdam regibus incubuisse ut animos eorum amicosque in bellum accenderet , et multi sanguinis et plurium annorum opus , suavissimam Plutoni tragoediam , qui haec tempora genialiter agere cum Proserpina decrevisset ; id impedire non debere qui se Ditis filium praedicet . 
Exsecratus Cosmus nugas quibus mora fieret incepto , minis expo stulavit ut momento Psychen puellam , Athenis iam hospitantem , per auras sibi innoxiam sisteret . 
Negavit ille absque regis veni ; id posse perfici longeque recusavit : Psychen Amori deditam sacramque esse ; at in familiam deorum nihil Orcum iuris habere . 
Ergo fremens Cosmus peteret veniam , properaret iussit . 
Tali cum imperio Philotimus instar fulguris abiit et regiam Erebi petivit . 
Ad Erebum pronum atque praeceps iter defert , nec ( ut quidam memorav ; re ) Styge aut Acheronte novies munitus difficilem praebet aditum , qui nautae demum opem expectet , sed continue haeret terrae et undique versus immanibus hiat faucibus . 
In has qui semel inciderunt ( quod perfacile evenit ; non restitit enim his quos citat Orcus , quamvis solida ac petrosa terra , sed cerae liquentis modo cedit ) tanta continuo praegravantur mole ut null ; vi ad altiora reditum inveniant . 
Non enim iam mollescit humus , sed omni densior adamante regressuris obstat . 
Ipse Erebus null ; amplitudine vel sublimitate pro tanto incolarum agmine insignis est . 
Nam in medium terrae umbilicum , quod centron vocant , aequ ; undecumque distanti ; recedens , ut omnibus aliis commodis , sic in primis eget spatio . 
Obstant sibi mutuo onerique sunt qui incolunt , ac praesertim dii inferi mire inter se implicantur ad unius monstri horrendam effigiem . 
Nihil ergo prius suspirant qui huc relegantur , sive dii sive animae , quam libertatem . 
Auri loco et lapillorum , qui nostris palatiis superbe praefulgent , acutis flammis ardent omnia . 
Subtiliores tamen illae sunt quam ut humanus visus capiat ; sentiuntur prius mortis quadam perpetuitate . 
Nam si quid crassius innatum est , egeritur spiraculis , Vesuvio , Aetna , Hecla . 
Omnia igitur procul sole nox et terror obsidet . 
Forma Tartari , quemadmodum et caeli et terrae , orbis speciem effingit . 
Extremis partibus circumfusae trepidant nocentium animae . 
Interiores dii ( nisi cum officii caus ; locum mutant et hominibus cruciandis per miscentur ) medio loco principem suum accipiunt . 
Poenae , quarum ea perpetua est officina , tali ordine exercentur . 
Lenior ignium ab extrema regione fervor subinde crescit , medio Erebi acerrimus . 
Quocirca , ut levius quisque aut gravius , rarius aut frequentius deliquit , sic a poenarum illo puncto longius aut propius abest . 
Mitissimus supplicii gradus omnem humanae saevitiae modum qui quidem cogitari potest transit . 
Quantum mortalia ab aeternis , definita ab immensis distant , tantum terrenae coercitiones ab exemplis Orci recedunt . 
Proin continenti miserorum omnium gemitu , qualem vel audire perire est , et discorde convicio omnis personat haec re gio . 
Vagitus tamen nulli audiuntur , seu quia non intersunt , seu quia rariores vociferatione maiorum opprimuntur . 
Omnium vero maxime sonori audiuntur milites . 
Hactenus ex antiquo carmine Tartari , quem omnes fugimus , pauci evitamus , aperuisse secreta fas sit . 
H ; c cum Philotimus mandata Cosmi ad Plutonis solium pertulisset , ambiguus haesitavit rex quid faceret . 
Non erat inscius Amori sociatam Psychen , sed relictam eo ardentius amare . 
Decrevit igitur legationem in Cyprum per quam sciret utrum deus ( quem ut sensit , sic timebat maxime ) vindicaturus esset Psychen raptam , an omnino dereliquisset . 
Nec alius ad hanc provinciam aptior videbatur ipso Philotimo , ad ingenia magnarum aularum ficto . 
Errabat forte Amor in silva myrtea , tristis , gemens , ut facile appareret aegre tolerari solitudinem annosque viduos , nec commissurus videretur ut diu se pro virgine plecteret . 
Ex quo spes modica affulsit legato obtinendi quod vellet . 
Exposuit tamen herilia postulata et , accensis vehementer Psyches iniuriis in Amorem , ut Cosmo iungenda et Orco punienda dederetur satis audacter petiit . 
Amor non oblitus maiestatis suae et affectum celans petitionis partem concedit , partem negat . 
Quod Orco postularet virginem reprehendit ; quod Cosmo peteret admittit . 
Nec ignorat Veneris instinctu fieri omnia . 
Miratus facilitatem Philotimus et superbo discedens ovatu , ilico Psychen in delubro Amoris summo mane sacrificantem praedam Cosmo abripuit . 
Nec mediocris inter bonum eius malumque Genium pugna fuit , illo revocare raptam , hoc prodere annitente , sed duorum praevaluit violentia . 
O deserta ! 
O misera ! 
Quo te digno satis gemitu prosequar ? 
A quo rapitur , cui prostituitur caelestis illa forma ? 
Interim ignara Psyche a Philotimo se ferri ( oculos enim fugiebat ) nihil primo turbata est nec aegre paruit . 
Zephyrum rursus inservire sibi putavit . 
Laeta quin etiam ac spe tumens cum per auras , velut diva curru , inveheretur , cum nubila divideret terrasque despectaret , tantum non Iunonem se credidit . 
Sic adiri sidera dixit . 
Ubi vero invisum e longinquo latronem et vidit et agnovit , et in eius sinum demissa infelicitatis suae Genium sensit , ibi vero deficiens et caecata subito monstro vocem quoque ac flendi solatium perdidit . 
Nec deum quidem advocare sibi vel audebat vel meminerat ; tantum erat animi deliquium . 
Conclamatum esse iurares . 
Praedo contra , quasi caelum manu contingeret , laetiti ; exundavit et : ; Teneo te , inquit , fugitiva , propter quam quater paene vit ; orbatus sum ? 
An nullos deos esse existimasti qui te ditioni meae redderent poenasque fallacis animi exige rent ? 
Aspice , et mea numina votis damnant . 
Verte te in quascumque formas ; superos omnes in auxilium voca ; non elapsura iterum es manibus meis . 
; Admonita his ultimis verbis Psyche ne quid omitteret inexpertum , inclamavit strenue Amoris potentiam . 
Et iam deus ipse su ; sponte , cum impia contemptoris verba in nube audiret , contenderat arcum , telo imposito non quale solet . 
Erat enim lectum non ex aureis illis ac vitalibus , sed plumbeis letiferisque . 
Nec fefellit ictus ; latere enim soluto , sic relabentis iecur tetigit ut cum gemitu inceptum pariter ac vitam desereret , telisque irati Amoris nullas artes , nullam vim obstare testaretur . 
Novum quasi principium ea res Amori attulit , quo deus virginem , virgo deum intra se receperat . 
Illum mirabiliter delectabat quod puella tot malis , quae subinde graviora inciderant , ac novissimo praesertim , ultra quod non detur gravius , tam viriliter restitisset , quodque licet altiores spiritus coepisset gerere dulci fortun ; ebria , descendisset tamen et hosti cognito opposuisset priscum robur . 
Nihil concessisse eam mortis metui ; triumphasse inter adversa ; constitisse fidem simul ac pudorem . 
Apparere iam Veneri utrum digna sit divino amplexu . 
Virginem e diverso summo gaudio perfundebat opportunum dei auxilium , quod audaci spe celerius invenisset . 
Agnoscebat enim telum in latronis corpore fixum et , nisi impurissimo sanguine profanatum esset , osculabatur . 
Hoc signo evidente , quis hactenus exstitisset sibi patronus laetissim ; aestimatione recognovit . 
Et nunc vacuum sibi tempus esse quo , ex Orci faucibus erepta ac quietiorem in statum collocata , auctori tanti muneris gratias , laudes , hymnos solveret sensit . 
; Utinam , inquit , in caelo essem ne non digna deo perpetim canerem ! 
Sed pecco fortasse , quae laboris loco grandius affecto munus . 
; His et talibus implicita cogitationibus , Athenas , quas repetebat , imprudens praeterierat . 
Remensa igitur viam , Theophrasto stupenti familiaeque universae quicquid acciderat enarravit . 
Nec contenta verbis inter auras perituris , penicillo sollertissimi pictoris casus suos memoriae dicavit , ac pendere in pergula Theophrasti iussit . 
Domi quoque post reditum Amori tabulam suspendit aeneam , his signatam verbis : AMORI , CAELITUM OPTIMO MAXIMO , PSYCHE HANC TABELLAM MULTIPLICIS BENEFICII MEMOREM SACRAVIT : QUOD PER FECUNDAS NUPTIAS PARENTIBUS SE DEDISSET ; QUOD FECISSET PULCHRAM , IMMORTALEM ; QUOD IN PERPETUUM VITAE CONSORTIUM ELEGISSET ; QUOD PECCANTI NON DEDISSET MALUM , NON CLAUSISSET ANIMUM SUUM ; QUOD PUDOREM EIUS A PRAEDONE COSMO SERVAVISSET ; QUOD HOMINEM INDUISSET FOVEA , QUAM IPSI COMPARAVERAT ; QUOD IN LUCO IOVIS MERCATORES AUXILIO MISISSET ; QUOD IN NEMORE ATTICO SILVANI PER THEOPHRASTUM , SOMNIIS EXCITATUM , CERVO MIRABILI DUCE , MORIBUNDAE SUCCURRISSET ; QUOD MALUM GENIUM , NE NOCERET , REFRENASSET , ET RAPTOREM COSMUM VINDICE TELO MITIGASSET . 
LEGITE , POSTERI , VEL TENETE POTIUS QUOD LEGISTIS ET AMARE AMOREM DISCITE . 
Haec tabella , ut discrepant homines iudiciis et interdum , quo sapere putentur , caelum vituperant , variis rumoribus dilata est . 
Describere aliqui et laudibus ferre ; plures excipere risu ac lascivis interpretationibus in profanum iocum trahere . 
Qui honestius , putabant tectius fuisse agendum nec irritandas tali imagine libidines corruptae iuventutis . 
Publice namque oculis paene subici quid in umbra virginis formosae pudor timuisset . 
Nonnulli fabulosa pro divinis tradi querebantur , aut illa potius commendabant aera , quibus arma strenuorum ducum vel prudentium regum paces signarentur . 
Amor autem , carminis pars maxima , cum hanc ipse tabulam vidisset seque et gesta sua in scribentis fide probavisset , plausit alis , actutumque in sinum virgini pulcherrimum demisit munus , radiatam coronam . 
Quam puella eo gaudio , quo par erat , acceptam simulacro Amoris imposuit . 
His confectis rebus in patriam reverti statuit et laudat ; multum hospitis beneficenti ; urbem Palladiam reliquit . 
In via Cupido , Mercurii faciem indutus , Psychae suae se comitem praebuit . 
Tum , quo splendore in caelo nuptiae appararentur bellae Cressae , uti Bac chus cum Cerere ambrosium curaret epulum , uti thalamum divinum adornaret unguentatis manibus Hebe , uti coronam auro solidam sceptrumque gemmeum caelaret Mulciber , uti solium praecelsum ostro insterneret Iris , uti vestem nive candidiorem e Serum vellere nerent Parcae , et occurrere triumphanti pararent mille Cupidines , stupefactam edocuit . 
Tandem Psyche : ; Obsecro , inquit , comes , quia te caelo a Secretis esse video , interiorem eius formam et habitum coepta humanitate mihi expedi . 
; Subiit ille libens quod imponebatur onus , et praefatus tantum se expositurum quantum scire terricolae fas esset , hunc in modum disseruit . 
; Primo caeli regia , Orco quam maxime contraria , in immensam extenditur amplitudinem , quae non vasta et supervacua , sed regalibus palatiis ad stellarum numerum occupatur . 
Singulis caelit ; m sua domus , eaeque sibi invicem connexae et undique perviae habitantur . 
Sed et illis paratae aedes , qui nondum caelo recepti humum pervagantur . 
Nec vero tecta pari assurgunt magnitudine ( quod in terris pulchrum habetur ) sed pro maiestate habitantis , alia aliis celsius eminent , cultuque et opibus praestant . 
Sed nec sparsim magna modicis intermixta sunt . 
In ipso caeli vertice Iovis regia tam alte educta ut nullus assequatur visus . 
Huic altissimae quaeque aedes proximae miro ordine , mir ; geometri ; : nec latera tantum praetexunt , sed in orbem circumveniunt , ut unum quoddam immane templum stare videatur . 
Ita , quo penitius quis caelo se infert , hoc augustiora subinde et magis mira videt . 
Intus in tabulis omnia quae possessorum quisque in terris bene fecit aut pertulit vividissimis reddita coloribus visuntur . 
De cetero ornatu non est facile praedicare . 
Neque enim auro et argento absolvitur , nec beryllis et unionibus . 
Quae huc collata , purgamenta dixeris , sed incomparabili nobilitate materia cum arte certat . 
Nihil est ad hanc magnificentiam quidquid in Amoris insul ; stupuisti . 
H ; c et virtus oculis aspicitur et divina sua pulchritudine mirifice omnes trahit . 
Litterae quibus utuntur superi illarum praebent similitudinem quae Aegyptiis in arcanis sunt . 
Cantant cum loquuntur , omniaque ad symphoniam peragunt . 
Sole non indigent ; ipsi namque meri Hyperiones , diversae tamen molis , ad stuporem oculorum miscent fulgura . 
Ambit hanc civitatem murus flammeus , murum amnis crystallinus , in se ipsum semper mobilis . 
; Haec Amor sub Mercurii persona verbis multo nectare imbutis dedit . 
; Quin age , inquit , ut sis doctior , etsi lumen illud caeli longe illustrius est quam ut humana acies ferre possit , eius tamen ra dium quendam specta . 
; In hoc verbo caelum diduci et rimam auream longo tractu referre visum est . 
Patuit per hanc secreta super ; m felicitas et forma inenarrabilis , quae Psyches animum tanta dulcedine pervasit ut bene emi hunc aspectum mille mortibus iudicaret . 
Nec iam molestum sibi iter fassa est , et libenter in posterum quae vellet deus perpessuram , etiam si montes mali in se irruant . 
Iuberet nunc aureae lanae partem , vel ex Styge aquas ferre ; iuberet Herculis labores revolvere . 
Sed dum acrius quae videt tendit persequi , momento temporis obducta est rima et tota voluptas , instar somnii , evanuit . 
Quemadmodum in theatro velum , quod sublatum aliquamdiu pependit et varia intus ostentavit , subito devolvitur . 
Ut Cnosson rediit Psyche , plena caelestibus deliciis , non obscuram per segne otium vitam duxit . 
Magnis intenta operibus , primum omnium sorores , scelerum repertrices , in vincula coniecit . 
Procorum agmen voluptuarium insul ; exegit . 
Iovi patriam reddidit , fano cum Corybantibus restituto , sic ut terram atque antrum suum iam agnosceret frequenterque coleret . 
Amori quoque templum posuit , sacra instituit . 
Nec ullam praetermisit festam lucem quin deum circa rura impensius quaeritaret . 
Virgines omnes armis Cupidineis exercuit , pharetramque et arcum , ut Spartanas , ferre docuit . 
Minois divinis legibus situm atque senium abstersit , puerisque ediscendas ad lyram praebuit . 
Et quoniam in templo marmoreo quod numini suo fecerat ipsa sacerdotis munere fungebatur , facienti quadam die res mira obvenit . 
Etenim dum reficit ignem sacrum et agnarum corda prunis ardentibus imponit , simulacrum Amoris offert ei munus eximium , cornu copiae , quo non parum laeta communiter cum amicis usa dicitur . 
Ex hoc ego profluxisse reor Cretensium Andreia , hoc est , convictus atque mensas publicas . 
Interim novo illo pabulo flamma qua candebat pectus eius mirifice adolevit . 
Nec iam dapes , nec somnus , non amici illi curae . 
Nihil erat in terris unde decerpere voluptatem vellet . 
Vix adeo curare corpus , vix necessarium ei cultum dare . 
Etiam rarius visebatur in publico . 
Sensit nutrix animadvertitque genas alumnae totumque corpus infest ; macie exedi , in diesque magis cadere . 
Quaerens itaque causam tabis magis adeo ut solaretur quam quia nesciret , hoc responsum tulit : ; Nosti ingenium Amoris , qui extenuare et absumere clientes solet ; qua de causa soleat in abdito est , nisi forte puer neminem esse grandiorem vult quam ipse est . 
Sed mihi dulce ita consumi . 
; H ; c nutrix : ; Possum tibi , si audire grave non est , causam ex facili indicare . 
Nam haud modico temporis spatio in hac pa laestra desudavi . 
Quare , ut penitus rem perspicias ( secretioris enim est notitiae ) , sic habeto . 
Neminem in caelum evolare nosti , nisi Amoris alis . 
Sed hae perquam leves sunt ac pueriles , nec aut crapul ; aut fastu tumens corpus aut avaris divitiis grave , nullum denique terreum onus ferunt . 
Ceterum altitudine immensa polus a terra seiungitur , quam qui vincere volatu cupit , prius in nihilum fere attenuandus est . 
Pondere enim praepediti ac defessi more Icario relabuntur , ut praestet vias illas non temptare . 
Itaque variis casibus malisque et occultis cruciatibus dolantur pii , donec imminuto corpore expediti caeloque habiles reperiantur . 
Exemplo totam illustrabo causam . 
Proni in ambitionem contemptu immisso carpuntur , dum vel errant frequentius vel putantur errare . 
Ex quo fit ut bene etiam ab illis monita aut facta effundantur in ventos . 
Alii contra indigni plausum auferunt et ducunt agmen . 
Dolor qui sequitur laesos instrumentum est quo atterimur ; hac quasi falce inutilia bracchia luxumque ponimus . 
Iam quamdiu saevit in pectore dolor et ultionem spirat audetque , nondum sufficiens caelo tenuitas credenda est . 
Animo autem non civili modo ac mansueto , sed hilari etiam , ista ferre et contemptum pariter laudemque contemnere praesentissima est felicitas . 
Addit enim fere laus ali quid in pondus , quod abiicere oportet . 
; Habes causam deficientis corporis tui , quam necessarium cavendi praeceptum sequitur . 
Sunt enim qui , dum levare corpus student , ultro aggravant . 
Nam detrahentes corpori necessaria in victu , in somno , in aliis , tristem vitam agunt . 
Mendose ; gravat enim deprimitque maestitia . 
Omnia illa bona sunt Amoris tui , quae odisse non potes . 
Ne de illorum misero errore dicam qui religionis obtentu graves sibi ipsi plagas imponunt , aut philosophiae simulatione promissis barbis hirt ; que et impex ; veste aut contra celsis apicibus gravantur . 
Amor , mihi crede , talia non imperat , non cu rat . 
Quemadmodum et ipse frontem porrigit et nudus placet . 
; Gratulata sibi Psyche est quod in nutrice Theophrastum invenisset et haec omnia se cum sola altius expendit . 
Et iam Veneri quoque caelo matura videbatur , cum forte humili gressu spatiata in litore , advolvi aliquid vento notat . 
Quod ubi propius ad oculos accessit , par alarum videt quas Amoris esse diceres . 
Nam et purpur ; tinctae erant et mollissimae tactu , ludente cum tenuibus plumulis aur ; . 
Sine dubio erant quod videbantur . 
Gnara proinde Psyche quid sibi vellent , sustulit gaudens et volandi cupidas tractavit et aptavit humeris . 
Mox praetemptans ter aut quater an posset librari , et Amorem comprecata ut se molli gremio incolumem reciperet , secundo per auras volatu , turturis instar comparem desiderantis , iit . 
Et deos esse qua veheretur testis luculenta docuit . 
Finis . 
Geor . 
- Cyllarus saepissime apparet in versibus Argenidis . 
cp . 
Geor . 
- ; Aesculus . 
. . . 
. . radice in Tartara tendit . 
