DE MOTU CORPORALI ET LUCE Unum inquantum unum unum solum efficiens est . 
Nec sic excludo plura efticientia , quorum unum est propinquius et alterum remotius in eodem ordine . 
Sic , cum dico solum ; animal ; , non excludo substantiam vel particularem substantiam aliam . 
Igitur motus inquantum est unus unicum efficiens est . 
Sed motus a principio intrinseco , qui naturalis dicitur , reperitur in omni corpore . 
lgitur et efficiens proportionatum motui simpliciter reperitur in omni corpore . 
Sed nihil est commune repertum in omni corpore , nisi materia prima et forma prima , et magnitudo , quae necessario consequitur haec duo , et si qua consequuntur magnitudinem simpliciter , ut situs et figura . 
Sed per magnitudinem , non est corpus receptivum motus simpliciter , quod satis patet , ubi ostendit Aristoteles , quod omne , quod movetur , est divisibile . 
Non igitur secundum magnitudinem , vel aliquid , quod consequitur magnitudinem , est corpus effectivum motus simpliciter . 
Nec materia prima est efficiens motum , quia ipsa est passiva . 
Solum igitur necesse est , quod motus simpliciter sit a forma prima , sicut ab efficiente . 
Ad idem . 
Si motus appropriatus alicuius speciei est natura propria illius , natura autem propria nihil est , nisi forma ordinata ad motus proprios et ad actiones illius speciei , motus simpliciter communis in omni moto exit ab eo , quod commune est in omni specie propria . 
Et hoc non est , nisi a forma prima . 
Hoc ostenso quaeritur , an hoc sit in omni motu primum movens non motum , aut sit aliud movens et remotius a motu , sicut vis apprehensiva ? 
- Quod sic ostenditur : In motu animalium est ordo talis : ultimum est motus ; proxime vero rnotui sunt musculi ; consequenter virtus motiva corpora dura , ut nervi in musculis et villis , sive virtus illa sit corporalis , ut spiritus motivi , sive calor naturalis ; consequenter autem est appetitiva animae , quae est motiva animae imperando motivae corporali ; et ante hanc est apprehensiva convenientis vel nocivi , quae movet appetitivam . 
Apprehensivam vero non praecedit alia causa , unde motus fit . 
Sic ergo apprehensivum tale est principium efficiens motus talis ; simpliciter apprehensivum autem erit primum efficiens motus sinipliciter . 
Sed in ponderosis et levibus motis naturaliter non est apprehensivum infra ipsa . 
Ergo necesse est , quod motus eorum corporalis sit a virtute corporali caelesti , quae mota est ab apprehensiva motoris caeli . 
Et ita , si staret caelum , non possent moveri ponderosa et levia quod concedendum est cum Avicenna . 
Ad idem . 
Si loquamur de motu secundum modum Platonis , verum est , quod anima est substantia seipsam movens , et nulla forma corporalis est seipsam movens , quia hoc est proprium animae , sive vitae . 
- Sed quod secundum Platonem est seipsum movens , hoc secundum Aristotelem est primum movens non motum , ad quod oportet omnes motus resolvere . 
Item , cum tam apprehensiva , quam virtus corporalis ponendae sint in ordine efficientium motum caeli et animalium , necesse est , ut altera ponatur prior et remotior a motu , reliqua posterior et propinquior motui . 
Illa autem , quae prior est , motiva erit posterioris et non e contrario . 
Sed dignius est , ut virtus incorporalis pura sit motiva virtutis corporalis , quam e contrario . 
In his ergo est primum motivum apprehensiva . 
Ergo et simplicite motus erit apprehensiva primum efficiens . 
Sed cum acquisita per motum fuerint in diversis praedicamentis , et ita non univocentur in natura una , sed solum participent aliquo nomine uno intentionis variae et ambiguae , ut non nominantur haec nomina bonum vel perfectio finis motus , similiter non est una natura , sed plures naturae sub intentione una varia vel ambigua . 
Finis enim motus est perfectio vel bonum . 
Ergo nec motus simpliciter , nec causa efficiens proportionata motui simpliciter erit natura una , sed plures naturae , quod est contra praemissa . 
Ad haec respondeo , quod finis motus simpliciter est ordo et situs , et haec est natura una reperta in omni acquisito per motum . 
Et licet acquisita per motus diversos non univocentur in aliquo praedicamento de illis specialiter , nihil impedit tamen in acquisitis aliquam naturam esse unam acquisitam , quae sit proportionata motui simpliciter . 
Dico enim , quod forma prima corporalis est primum motivum corporale . 
Illa autem est lux , quae cum se multiplicat et expandit absque hoc , quod corpulentiam materiae se cum moveat , eius pertransitio per diaphanum fit subito et non est motus , sed mutatio . 
- - Quando vero est lux expandens se in partes diversas , ista incorporatur materiae , si corpulentiam materiae se cum extendit , et fit rarefactio materiae vel augmentum . 
- Quando vero congregatur lux in se cum corpulentia materiae , fit condensatio vel diminutio . 
- - Cum vero lux secundum unam viam se generat se cum trahens materiam , fit motus localis . 
- Cum vero lux , quae est intra materiam , mittatur foras et quod foris est , immittit intus , fit alteratio . 
Et in hoc patet , quod motio corporalis est vis multiplicativa lucis . 
Et hoc idem est appetitus corporalis et naturalis . 
