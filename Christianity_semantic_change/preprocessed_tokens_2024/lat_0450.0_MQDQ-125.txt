Vidi ego , nec dignus tanta ad praeconia testis , prolixos soles iugi cessisse labori ; nectendi ratio uarias iniunxerat horas , nec finem precibus mutatus fecerat actus ; credere uix possum quemquam sic tempore eodem nectere dictantem , relegendo , lecta fatendo , ore , manu simul hoc operari , adtendere , fari . 
Vidi ego praeuentos fletus magis ubere fletu . 
quod creuit nummis , cupiebat crescere uotis . 
quam praerupta uiget miseratio , quam cita donis gratia ! 
nec solum fueras ad munera largus : maiores comitantur opes pietate ministra . 
