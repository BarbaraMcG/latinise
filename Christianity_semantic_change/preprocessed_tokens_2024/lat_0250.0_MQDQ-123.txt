Commodus Herculeum nomen habere cupit , Antoninorum non putat esse bonum , expers humani iuris et imperii , sperans quin etiam clarius esse deum , quam si sit princeps nominis egregii . 
non erit iste deus nec tamen ullus homo . 
Optimus est Fuscus , bonus Afer , pessimus Albus . 
Fundetur sanguis albi nigrique animantis . 
imperium mundi Poena reget urbe profectus . 
bis denis Italum conscendet nauibus aequor : si tamen una ratis transiliet pelagus . 
Terror Aegyptiaci Niger astat militis ingens , Thebaidos socius , aurea saecla uolens . 
hunc reges , hunc gentes amant , hunc aurea Roma , hic Antoninis carus et imperio . 
Nigrum nomen habet , nigrum formauimus ipsi , ut consentiret forma , metalle , tibi . 
Histrio iam senior turpis grauis asper iniquus impius et felix sic simul esse cupit , ut nolit pius esse , uelit tamen esse beatus , quod natura negat nec recipit ratio . 
nam pius et felix poterat dicique uiderique ; impius infelix est , [ et ] erit ille sibi . 
Si talem Graium tetulissent fata poetam qualis Latinus gabalus iste fuit , nil populus nosset , nil nosset curia , mango nullus scripsisset carmina tetra mihi . 
Uidimus in somnis , ciues , nisi fallor , et istud : Antoninorum nomen puer ille gerebat qui patre uenali genitus nec matre pudica : centum nam moechos passa est centumque rogauit . 
ipse etiam caluus moechus fuit , inde maritus . 
en Pius , en Marcus , Uerus nam non fuit ille . 
Te manet imperium caeli terraeque marisque , te manet imperium quod tenet imperium . 
Pulchrum quod uides esse nostrum regem , pulchrum quem tetulit Syrum propago , uenatus facit et lepus comesus de quo continuum capit leporem . 
Pulchrum quod putas esse uestrum regem uulgari , miserande , de fabella , si uerum putas esse , non irascor . 
tantum tu comedas uelim lepusclos , ut fias animi malis repulsis , pulchris ne inuideas liuore mentis . 
More sepulchrorum uictor post multa tyranni proelia iam felix Claudius Aureolum munere prosequitur mortali et iure superstes , uiuere quem uellet , si pateretur amor militis egregii , uitam qui iure negauit omnibus indignis et magis Aureolo . 
ille tamen clemens , qui corporis ultima seruans et pontem Aureoli dedicat et tumulum . 
Tu qui nunc patrias gubernas oras et mundum regis , arbiter deorum , tu uinces ueteres tuis nouellis ; regnabunt etenim tui minores et reges facient suos minores . 
Mille mille mille decollauimus unus homo ! 
mille decollauimus . 
mille uiuat qui mille occidit . 
tantum uini nemo habet , quantum fudit sanguinis . 
