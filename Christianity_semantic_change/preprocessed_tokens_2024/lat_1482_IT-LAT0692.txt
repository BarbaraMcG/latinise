Superna caelestis patria , civitas Heirusalem , cuius participatio eius in idipsum , ita omnium electorum salvatione laetatur , ut quorum praestantiora sunt merita , copiosiora etiam sumat guadia praemiorum . 
Quod in excessu mentis suae positus Isias Propheta sensisse videtur , cum diceret ( Isa , ) : Exultent igitur omnium Angelorum chori , qui , de vacuarum sedium habitatione solliciti , conantur de virtute in virtutem , ad beatas illas mansiones , unde superbi ruerunt spiritus , humilitate perducere . 
Exultent quoque omnes animae iustorum , qui Christi vestigia sunt secuti atque omnes tam veteris quam novi Testamenti fideles amici Dei , qui , contemptis huius saeculi vanitatibus , concivium numerositate congaudent . 
Exultet caelum laudibus , resultet terra guadiis , quoniam Sanctorum editio laetitiam habet plurimorum . 
Valde enim fidei pietas exigit , ut quod pro salute multorum geritur , communibus ubique gaudiis celebretur . 
Praecipue vero exultet Pontificum coetus beatorum , et sacra Doctorum concio , qui fulgent in caelo tanquam stellae in perpetuas aeternitates , quos inter sanctus Bonaventura , tanquam novum sidus , ex hac lacrymarum valle ad caelestem quae sursum est Hierusalem , vocante eum Domino , migrans , emicuit . 
; Nos autem , qui , disponente Altissimo , ad culmen Apostolatus evecti , christiani gregis curam gerimus , quem pro debito pastoralis officii iucundo Sanctorum collegio conformare , ut debemus , intensis desideriis affectamus , Ecclesiae militanti , pro cuius aedificatione et incremento , ipsum Bonaventuram in catalogum Sanctorum referendum duximus , haud incongrue dicere possumus : Exulta hodie et lauda , habitatio Sion , id est christiana religio , in qua tanquam in monte Sion per veram fidem habitat verus Deus , quoniam magnus in medi tui sanctus . 
Quippe : ( Eccli . 
, ) , et coronavit ad portas Paradisi , in qua una cum Angelis gloria et felicitate laetatur . 
; Laetemur itaque et exultemus , quia caelestis illa curia ex nobis habet , cui sit cura de nobis , qui suis nos protegat meritis , quos informavit exemplis , illuminavit doctrinis et miraculis confirmavit ; quem Deus dedit cunctis populis in gloriam et honorem , cuius memoria in benedictione est . 
; Ea namque de divinis rebus scripsit , ut in eo Spiritus Sanctus loquutus videatur . 
Ita pie , religiose et sancte vixit , ut scriptis vita congreret , et quod scribebat doceret exemplo . 
In quo morum virtus et signorum claritas ita comperta est , ut , congruentibus maximis meritis ac miraculis , verae sanctitatis testimonium a militante Ecclesia debeatur eidem . 
; Nam cum in flore virente iuventutis , humanis abiectis illecebris , divino se addixisset servitio , Religionem B . 
Francisici , quae per ardua tendit , ingressus , tantum sedula lectione et assidua oratione profecit , ut cum Sapiente merito dicere posset : ( Sap . 
, ) . 
; Illuminatus enim ab eo , qui illuminat omnem sensum , qui lux , via , veritas est et vita , paucorum annorum spatio incredibilem est scientiam consequutus ; nec talentum sibi a Domino creditum sudario inligavit , aut terrae infodit , sed ut sapientissimus dispensator in communem utilitatem convertit . 
In celebri enim Parisiensi gymnasio cathedram rexit , ubi abscondita Scripturarum enucleans , non solum viva voce profuit multis , sed etiam plurima librorum optimorum , tum in sacris litteris tum in maioribus scientiis , monumenta reliquit , quae essent omni tempore posteris profutura . 
; Magnus doctrina , non minor humiliate et vitae meritis , quem Alexander de Ales , doctor clarissimus , cui se in disciplinam sanctus Bonaventura tradiderat , tantae innocentiae ac columbinae simplicitatis expertus est esse , ut dicere solitus fuerit , sibi videri , quo in eo Adam nunquam peccasset . 
; Magnus etiam in Ordine fraturm Minorum , cui unus omnium post beatum Franciscum plurimum profuit . 
Ad eius enim gubernacula vocatus et Generalis Minister , Domino inspirante , creatus , talem se suis praebuit subditis , ut in illo dominicum illud verbum videretur impletum : ( Matth . 
, ; , ) . 
; Nam sapientia et morum integritate maior , praelationis officium cum tanta exercuit caritate , quo sponte humilis nunc doctrina , nunc monitionibus , nunc exhortatione fraterna , nunc etiam corporali servitio satagebat , ut bonus Christi miles , inferioribus ministrare . 
Nec solum quae ab ipso B . 
Francisco pie et sancte fuerant instituta diligentissime custodivit , sed multa etiam adinventa , quae , crescente fraturm numero , necessaria videbantur , adiecit . 
Ordinem quoque ipsium in provincias custodiasque divist . 
; Magnus etiam dignitate in Romana fuit Ecclesia . 
Increbrescente enim fama innocentiae , doctrinae ac prudentiae eius , a fel . 
rec . 
Gregorio Papa , praedecessore nostro , ad cardinalatus est vocatus honorem , ut eius opera in maximis ed difficillimis rebus , quae temporibus illis inciderant , uteretur , in quem Gregorius ipse ob ingentiae viri merita novo est usus exemplo . 
Statim enim illi Albanen . 
commisit Ecclesiam , quae non nisi vetustioribus cardinalibus solet committi . 
; Non fefellit expectationem Summi Pontificis ac sacri senatus optimus ac Deo amicissimus vir . 
Sed in concilio Lugdunensi praesidens omniaque ad Dei laudem dirigens , sedatis discordiis difficultatibusque sublatis , ipsi Ecclesiae maximo usui fuit et ornamento . 
; Quibus rebus aperte cognoscitur , quod statuit illi Dominus testamentum pacis et principem fecit eum , ut sit illi sacerdotii dignitas in aeternum , quem inanis gloria non inflavit , non divitiae sinistrorsum egerunt ; sed in fide lenitateque perseverans , pius in Deum , in pauperes misericors , iustus in omnes , ita hoc corruptibile corpus exuit , ut cum Apostolo dicere posset : ( II Tim . 
, ) . 
; Qui etsi ex sola prerseverantia poterat sanctus credi , iuxta illud : ( Apoc . 
, ) , subsequuta sunt tamen post vitam multa maximaque miracula , quae certum sanctitatis eius praebent indicium et nos ad ipsius venerationem inducunt , quem Deus meritis praecedentibus veneradum ostendit . 
Ipse enim Deus omnipotens , ut suae virtutis potentiam manifestet et nostrae salutis causam pandat , fideles electos suos , quos coronat in caelis , saepe etiam honorat in mundo , ad eorum memoriam signa faciens et prodigia , quo haeretica pravitas confundatur , et fides orthodoxa servetur . 
; Agimus igitur ipsi Deo quantas possumus gratias , quod nos dignos duxerit , per quos haec canonizatio celebraretur , quae licet , divinis litterarum monumentis extantibus coruscantibusque miraculis , iam pridem potuerit rite fieri , numquam tamen antehac vel a principibus vel ab aliis tanta diligentia fuit petita . 
Nostro tempore carissimi in Christo filii nostri Fredericus Romanorum immperator semper augustus , Ludovicus Francorum christianisssimus , Ferdinandus Siciliae et Matthiam Hungariae reges illustres ; dilecti quoque filii nobiles viri Alphonsus Calabriae , Ioannes Mozenico Venetiarum , Ioannes Hacam ( Italice leg . 
Gio . 
Galeazzo Sforza ) Mediolani , et Ioannes Burbon , duces insignes ; praeterea civitates Florentinorum , Senensium , Lugdunensium , Perusinorum et , quod tale iubar tulit , Balneoregium , tanto studio tantaque perseverantia petierunt a nobis ut durum et impium putaremus eis in re tam pia resistere , quam etiam Dei monitu petere videbantur . 
Accesserunt assiduae venerabilis fratris nostri Iuliani , Episcopi Sabinensis , ipsius Ordinis Protectoris , dilectorum quoque filiorum Francisci Samsonis , Generalis Ministri , et Petri de Rodulphis , Procuratoris dicti Ordinis , sacrae theologiae professoris , preces , qui nomine generalis eorum Capituli id tanquam iustum et debitum reposcebat . 
Legeramus studiosissime Sancti huius divina scripta , quibus , postquam per aetatem aliquid sapere licuit , semper fuimus delectati . 
Audiveramus quoque ab antiquioribus praefatae Religionis fratribus et gravibus quidem viris , quod et ipsi a maioribus natu acceperant , de sanctimonia vitae eius constantem famam esse ; sciebamus de multis maximisque miraculis , nec erat propterea apud nos dubium , quin in triumphanti Ecclesia triumpharet in caelo et venerationem mereretur in terris . 
; Sed memores , nos eundem Minorum Ordinem ex voto ingressos , in quo , divina assistente gratia , in sacris litteris et religiosis moribus utrumque profecimus eademque ministeriatus officia exercuimus , atque inde ad cardinalatus dignitatem , ita ut per consimiles gradus ad pontificatus culmen sublevatos nos fuisse , disponente Domino , cognoscamus , per quos ipse Bonaventura sanctus ad trumphantis Ecclesiae immarcescibilem gloriam evectus est , ne ad id videremur potius affectione propria quam debita devotione moveri , eam adhibuimus diligentiam ac gravitatem , quam rei magnitudo poscebat . 
Commisimus enim tribus ex venerabilibus fratribus nostris Sanctae Romanae Ecclesiae Cardinalibus , ut de veritate miraculorum mandarent inquiri . 
Cumque unus ex eis , inchoato processu , ut Deo placuit , ab hac luce migrasset , alium in locum defuncti subrogavimus Cardinalem , quo iam decedente , alium substituimus . 
; Nec his contenti , cum iam processus ipse pene perfectus esset , et hi qui delegati erant fidelissime retulissent ; tamen , qui non videbatur in procedendo tanta , quanta requiritur , observata solemnitas , illum reiterari iussimus . 
; Demum , cum ex uberiori relatione et fide dignorum testium super hoc receptione compertum fuisset , multa et magna a Deo per ipsum Sanctum miracula fieri , quae in conspectu multitudinis cernebantur , nos , ne Spiritui Sancto resitere videremur , qui per os Prophetae laudare Deum in Sanctis suis iubet , in consistorio nostro secreto , huius rei causa habito , eorundem venerablilium fratrum nostrorum S. R . 
E . 
Cardinalium vota super huiusmodi canonizatione sumus scrutati . 
; Consistorium publicum deinde habuimus , in quo , magna multitudine adstante , in triduum orationes ieiuniaque indiximus , ut Deus omnipotens nobis quod factu optimum in hac re esset ostendere dignaretur , nec pateretur , Ecclesiam suam militantem errare , quae se triumphanti conformare studet . 
; Triduo deinde elapso , omnes qui in Romana Curia erant praelatos iussimus convenire , qui ad unum interrogati , quid faciendum videretur , in eandem sentientiam convenerunt beatumque Bonaventuram canonizandum censuerunt . 
; Nos ergo , Dei nutum et voluntatem sequentes attendentesque , iustum ac debitum esse , ut quos Deus honorat in caelis nos venerationis officio laudemus et glorificemus in terris , cum ipse potius laudetur et glorificetur in illis , qui est laudabilis et gloriosus in saecula , hunc diem canonizationis ipsius sancti Bonaventurae in medio basilicae Prinicipis Apostolorum de Urbe , quo maxima omnis generis ordinisque multitudo confluxerat , celebrandum statuimus . 
Ibi reliquis omnibus legitime peractis , praedictus Ordinis Minorum Procurator , in medio stans , dictum illud beati Ioannis apostoli clara voce proponens , videlicet : ( I Ioan . 
, ) , probavit etiam , habito super praemissis processu , ipsas beatissimae Trinitatis personsas testimonium , quod beatus Bonaventura in caelo sit , praestitisse : Patrem videlicet in miraculorum potentia , Filium in doctrinae sapientia , et Spiritum Sanctum in vitae ipsius bonitate . 
Et propterea non solum nominibus omnium , qui hanc ipsam canonizationem fieri supplicarunt , set etiam ex parte individuae Trinitatis , Patris et Filii et Spiritus Sancti , ut ipsum beatum Bonaventuram sanctum pronuntiare dignaremur , instanter , instantius et instantissime requisivit . 
Confidentes igitur , quod in hac canonizatione non permittat nos Deus errare , qui omnia in ea quomodolibet requisita etiam superabundanter observari fecimus et observavimus , de eorundem fraturm nostrorum S. R . 
E . 
Cardinalium omniumque praelatorum in Romana Curia existentium unanimi consensu et maturo consilio de omnipotentis Dei ac beatorum Petri et Pauli Aposotlorum eius auctoritate confisi , beatae memoriae Bonaventuram Balneoregiensem , sacrae theologiae professorem , ex gremio sacri Ordinis Minorum et ex officio Generalatus in Episcopum Cardinalem assumtum , Sanctum esse ac aliorum Sanctorum Dei catalogo adscribendum , adiiciendum et aggregandum fore ac fideliter firmiterque teneri debere decernimus ; ipsumque sanctorum Confessorum Pontificum et Doctorum , quos sancta Dei veneratur Ecclesia , consortio solemniter in praesentiarum adscribimus aggregamusque per praesentes . 
; Statuentes etiam et mandantes venerabilibus fratribus nostris Patriarchis , Archiepiscopis , Episcopis ac dilectis filiis dictorum ac patriarchalium , metropolitanarum et cathedralium ecclesiarum Capitulis , et quorumvis Ordinum , tam Mendicatium quam non Mendicantium , professoribus , necnon quibuscumque ecclesiaticis personis , ut festum ipsius sancti Bonaventurae secunda dominica mensis Iulii singulis annis solemniter et devote celebret , divinum officium veluti pro uno Confessore Pontifice et Doctore , tam publice quam privatim , prout contigerit , persolventes . 
; Dilectis vero filiis fratribus praediciti Minorum Ordinis , quatenus huiusmodi officium sub festo duplici et octava , eo modo quo aliorum dicti Ordinis Sanctorum celebrare festa et octavas consueverunt , celebrandi concedimus facultatem . 
; Insuper , eadem auctoritate omnibus vere poenitentibus et confessis , qui in eadem dominica ecclesiam , in qua sanctum eius corpus requiescit , devote visitaverint , annuatim septem annos et totidem quadragenas , his vero , qui aliis temporibus in singulis diebus dominicis , centum dies , illis autem , qui ecclesias fraturm Minorum ubilibet constitutas tam ipsa die festi , quam in octava divinis officiis interfuerint , consimiles indulgentias et peccatorum remissiones , quae in singulis aliorum eiusdem Ordinis Sanctorum festis , ex indultis Apostolicis generaliter promulgatis , Romani Pontifices concesserunt , de iniunctis poenitentiis misericorditer in Domino relaxamus et elargimur . 
; Considerantes praeterea , quanta ab hoc ipso sancto Bonaventura ratione scientiae et sanctitatis vitae episcopalisque et cardineae dignitatis S. R . 
E . 
susceperit incrementa , quantamque idem Sanctus cum beato Thomas de Aquino , coaetaneo , condiscipulo et commagistro suo familiaritatem et spirtualem coniuctionem in hac vita servaverit , ut quos in hoc saeculo fraterna iunxit caritas , et eadem in caelo praemia consecutos credimus , praesens Ecclesia pari veneretur honore , praedictum festum inter festa sacri Palatii Apostolici assumentes annumerantesque , eandem indulgentiam in festo praedicto in ecclesia sanctorum Apostolorum de Urbe , quae in festo ipsius sancti Thomae de Aquino in ecclesia beatae Mariae Virginis de Urbe , Minerva vulgariter nuncupata , habetur , concedimus ; pariterque decernimus , fratres Minores in alma Universitate Parisiensi eisdem privilegiis posse ac debere uti et gaudere ob ipsius S. Bonaventurae merita , quibus ex apostolicis indultis fratres Praedicatores , qui in eadem Universitate intuitu et gratia eiusdem S. Thomae potiri et gaudere consueverunt et gaudent , aut potiri et gaudere quomodolibet poterunt in futurum . 
; Quocirca omnes et singulos in dignitate constitutos requirimus et monemus , quatenus universis et clericis et populis suarum civitatum , dioecesium et parochiarum praesentes nostras litteras solemniter publicantes , eosdem hortentur , ut Deum ipsum , a quo bona cuncta procedunt , humilter deprecentur , ut ipsius sancti Doctoris et Confessoris Bonaventurae meritis et precibus exoratus , militantem Ecclesiam , Apostolicam fidem et cunctos chrisitfideles a paganorum et aliorum infidelium et haereticorum tueatur incursibus et a periculis cunctis semper protegat ac defendat ; et illam quam nobis mundus dare non potest pacem , hostium omnium sublata formidine , firma cum tranquillitate concedat ; utque post huius vitae militiam depositumque pastoralis officii ministerium , una cum grege nobis credito , ad sempiterna tandem gaudia pervenire mereamur . 
; Demum , quia difficile foret litteras originales praesentes ad uniuscuiusque notitiam deferri , volumus ac decernimus , quod earum transumtis , sed sigillo Generalis Ministri Ordinis antedicti et manibus duorum notariorum publicorum debite subscriptis , fides adhibeatur indubia in omnibus et per omnia , et illis ubique stetur , ac si originales litterae huiusmodi essent exhibitae vel ostensae . 
Nulli ergo omnino hominum liceat hanc pagina nostrae constitutionis , ascriptionis , aggregationis , statuti , mandati , concessionis , relaxationis , largitionis , assumtionis , annumerationis , monitionis ac voluntatis infrigere , vel ei ausu temerario contraire . 
Si quis autem hoc attentare praesumserit , indignationem omnipotentis Dei ac beatorum Petri et Pauli Apostolorum eius se noverit incursurum . 
Datam Romae apud Sanctum Petrum , anno Incarnationis dominicae millesimo quadringentesimo octuagesimo secundo , decimo octavo kal . 
maii . 
pontificatus nostri anno undecimo . 
