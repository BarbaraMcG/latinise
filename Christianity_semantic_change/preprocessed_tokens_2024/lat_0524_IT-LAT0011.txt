Obsculta , o fili , praecepta magistri , et inclina aurem cordis tui , et admonitionem pii patris libenter excipe et efficaciter comple , ut ad eum per oboedientiae laborem redeas , a quo per inoboedientiae desidiam recesseras . 
Ad te ergo nunc mihi sermo dirigitur , quisquis abrenuntians propriis voluntatibus , Domino Christo vero regi militaturus , oboedientiae fortissima atque praeclara arma sumis . 
In primis , ut quicquid agendum inchoas bonum , ab eo perfici instantissima oratione deposcas , ut qui nos iam in filiorum dignatus est numero computare non debet aliquando de malis actibus nostris contristari . 
Ita enim ei omni tempore de bonis suis in nobis parendum est ut non solum iratus pater suos non aliquando filios exheredet , sed nec , ut metuendus dominus irritatus a malis nostris , ut nequissimos servos perpetuam tradat ad poenam qui eum sequi noluerint ad gloriam . 
Exsurgamus ergo tandem aliquando excitante nos scriptura ac dicente : , et apertis oculis nostris ad deificum lumen , attonitis auribus audiamus divina cotidie clamans quid nos admonet vox dicens : . 
Et iterum : . 
Et quid dicit ? 
Et quaerens Dominus in multitudine populi cui haec clamat operarium suum , iterum dicit : [ ] Quod si tu audiens respondeas : Ego , dicit tibi Deus : Si vis habere veram et perpetuam vitam , . 
Et cum haec feceritis , oculi mei super vos et aures meas ad preces vestras , et antequam me invocetis dicam vobis : Quid dulcius nobis ab hac voce Domini invitantis nos , fratres carissimi ? 
Ecce pietate sua demonstrat nobis Dominus viam vitae . 
Succinctis ergo fide vel observantia bonorum actuum lumbis nostris , per ducatum evangelii pergamus itinera eius , ut mereamur eum videre . 
In cuius regni tabernaculo si volumus habitare , nisi illuc bonis actibus curritur , minime pervenitur . 
Sed interrogemus cum propheta Dominum dicentes ei : Post hanc interrogationem , fratres , audiamus Dominum respondentem et ostendentem nobis viam ipsius tabernaculi , dicens : [ ] qui malignum diabolum aliqua suadentem sibi , cum ipsa suasione sua a conspectibus cordis sui respuens , , et parvulos cogitatos eius tenuit et allisit ad Christum ; qui , timentes Dominum , de bona observantia sua non se reddunt elatos , sed ipsa in se bona non a se posse sed a Domino fieri existimantes , operantem in se Dominum illud cum propheta dicentes : sicut nec Paulus apostolus de praedicatione sua sibi aliquid imputavit , dicens : et iterum ipse dicit : Qui gloriatur , in Domino glorietur . 
Unde et Dominus in evangelio ait : Haec complens Dominus exspectat nos cotidie his suis sanctis monitis factis nos respondere debere . 
Ideo nobis propter emendationem malorum huius vitae dies ad indutias relaxantur , dicente Apostolo : Nam pius Dominus dicit : Cum ergo interrogassemus Dominum , fratres , de habitatore tabernaculi eius , audivimus habitandi praeceptum , sed si compleamus habitatoris officium . 
Ergo praeparanda sunt corda nostra et corpora sanctae praeceptorum oboedientiae militanda , et quod minus habet in nos natura possibile , rogemus Dominum ut gratiae suae iubeat nobis adiutorium ministrare . 
Et si , fugientes gehennae poenas , ad vitam volumus pervenire perpetuam , dum adhuc vacat et in hoc corpore sumus et haec omnia per hanc lucis vitam vacat implere , currendum et agendum est modo quod in perpetuo nobis expediat . 
Constituenda est ergo nobis dominici schola servitii . 
In qua institutione nihil asperum , nihil grave , nos constituturos speramus ; sed et si quid paululum restrictius , dictante aequitatis ratione , propter emendationem vitiorum vel conservationem caritatis processerit , non ilico pavore perterritus refugias viam salutis quae non est nisi angusto initio incipienda . 
Processu vero conversationis et fidei , dilatato corde inenarrabili dilectionis dulcedine curritur via mandatorum Dei , ut ab ipsius numquam magisterio discedentes , in eius doctrinam usque ad mortem in monasterio perseverantes , passionibus Christi per patientiam participemur , ut et regno eius mereamur esse consortes . 
Amen . 
Monachorum quattuor esse genera manifestum est . 
Primum coenobitarum , hoc est monasteriale , militans sub regula vel abbate . 
Deinde secundum genus est anachoritarum , id est eremitarum , horum qui non conversationis fervore novicio , sed monasterii probatione diuturna , qui didicerunt contra diabolum multorum solacio iam docti pugnare , et bene exstructi fraterna ex acie ad singularem pugnam eremi , securi iam sine consolatione alterius , sola manu vel brachio contra vitia carnis vel cogitationum , Deo auxiliante , pugnare sufficiunt . 
Tertium vero monachorum taeterrimum genus est sarabaitarum , qui nulla regula approbati , experientia magistra , sicut aurum fornacis , sed in plumbi natura molliti , adhuc operibus servantes saeculo fidem , mentiri Deo per tonsuram noscuntur . 
Qui bini aut terni aut certe singuli sine pastore , non dominicis sed suis inclusi ovilibus , pro lege eis est desideriorum voluntas , cum quicquid putaverint vel elegerint , hoc dicunt sanctum , et quod noluerint , hoc putant non licere . 
Quartum vero genus est monachorum quod nominatur gyrovagum , qui tota vita sua per diversas provincias ternis aut quaternis diebus per diversorum cellas hospitantur , semper vagi et numquam stabiles , et propriis voluntatibus et gulae illecebris servientes , et per omnia deteriores sarabaitis . 
De quorum omnium horum miserrima conversatione melius est silere quam loqui . 
His ergo omissis , ad coenobitarum fortissimum genus disponendum , adiuvante Domino , veniamus . 
Abbas qui praeesse dignus est monasterio semper meminere debet quod dicitur et nomen maioris factis implere . 
Christi enim agere vices in monasterio creditur , quando ipsius vocatur pronomine , dicente Apostolo : Ideoque abbas nihil extra praeceptum Domini quod sit debet aut docere aut constituere vel iubere , sed iussio eius vel doctrina fermentum divinae iustitiae in discipulorum mentibus conspargatur , memor semper abbas quia doctrinae suae vel discipulorum oboedientiae , utrarumque rerum , in tremendo iudicio Dei facienda erit discussio . 
Sciatque abbas culpae pastoris incumbere quicquid in ovibus paterfamilias utilitatis minus potuerit invenire . 
Tantundem iterum erit ut , si inquieto vel inoboedienti gregi pastoris fuerit omnis diligentia attributa et morbidis earum actibus universa fuerit cura exhibita , pastor eorum in iudicio Domini absolutus dicat cum propheta Domino : et tunc demum inoboedientibus curae suae ovibus poena sit eis praevalens ipsa mors . 
Ergo , cum aliquis suscipit nomen abbatis , duplici debet doctrina suis praeesse discipulis , id est omnia bona et sancta factis amplius quam verbis ostendat , ut capacibus discipulis mandata Domini verbis proponere , duris corde vero et simplicioribus factis suis divina praecepta monstrare . 
Omnia vero quae discipulis docuerit esse contraria in suis factis indicet non agenda , ne aliis praedicans ipse reprobus inveniatur , ne quando illi dicat Deus peccanti : Non ab eo persona in monasterio discernatur . 
Non unus plus ametur quam alius , nisi quem in bonis actibus aut oboedientia invenerit meliorem . 
Non convertenti ex servitio praeponatur ingenuus , nisi alia rationabilis causa exsistat . 
Quod si ita , iustitia dictante , abbati visum fuerit , et de cuiuslibet ordine id faciet . 
Sin alias , propria teneant loca , quia sive servus sive liber , omnes in Christo unum sumus et sub uno Domino aequalem servitutis militiam baiulamus , quia Solummodo in hac parte apud ipsum discernimur , si meliores ab aliis in operibus bonis et humiles inveniamur . 
Ergo aequalis sit ab eo omnibus caritas , una praebeatur in omnibus secundum merita disciplina . 
In doctrina sua namque abbas apostolicam debet illam semper formam servare in qua dicit : id est , miscens temporibus tempora , terroribus blandimenta , dirum magistri , pium patris ostendat affectum , id est indisciplinatos et inquietos debet durius arguere , oboedientes autem et mites et patientes ut in melius proficiant obsecrare , neglegentes et contemnentes ut increpat et corripiat admonemus . 
Neque dissimulet peccata delinquentium ; sed et mox ut coeperint oriri radicitus ea ut praevalet amputet , memor periculi Heli sacerdotis de Silo . 
Et honestiores quidem atque intellegibiles animos prima vel secunda admonitione verbis corripiat , improbos autem et duros ac superbos vel inoboedientes Verum vel corporis castigatio in ipso initio peccati coerceat , sciens scriptum : et iterum : Meminere debet semper abbas quod est , meminere quod dicitur , et scire quia cui plus committitur , plus ab eo exigitur . 
Sciatque quam difficilem et arduam rem suscipit regere animas et multorum servire moribus , et alium quidem blandimentis , alium vero increpationibus , alium suasionibus ; et secundum uniuscuiusque qualitatem vel intellegentiam , ita se omnibus conformet et aptet ut non solum detrimenta gregis sibi commissi non patiatur , verum in augmentatione boni gregis gaudeat . 
Ante omnia , ne dissimulans aut parvipendens salutem animarum sibi commissarum , ne plus gerat sollicitudinem de rebus transitoriis et terrenis atque caducis , sed semper cogitet quia animas suscepit regendas , de quibus et rationem redditurus est . 
Et ne causetur de minori forte substantia , meminerit scriptum : et iterum : Sciatque quia qui suscipit animas regendas paret se ad rationem reddendam , et quantum sub cura sua fratrum se habere scierit numerum , agnoscat pro certo quia in die iudicii ipsarum omnium animarum est redditurus Domino rationem , sine dubio addita et suae animae . 
Et ita , timens semper futuram discussionem pastoris de creditis ovibus , cum de alienis ratiociniis cavet , redditur de suis sollicitus , et cum de monitionibus suis emendationem aliis sumministrat ipse efficitur a vitiis emendatus . 
Quotiens aliqua praecipua agenda sunt in monasterio , convocet abbas omnem congregationem et dicat ipse unde agitur , et audiens consilium fratrum tractet apud se et quod utilius iudicaverit faciat . 
Ideo autem omnes ad consilium vocari diximus quia saepe iuniori Dominus revelat quod melius est . 
Sic autem dent fratres consilium cum omni humilitatis subiectione , et non praesumant procaciter defendere quod eis visum fuerit , et magis in abbatis pendat arbitrio , ut quod salubrius esse iudicaverit ei cuncti oboediant . 
Sed sicut discipulos convenit oboedire magistro , ita et ipsum provide et iuste condecet cuncta disponere . 
In omnibus igitur omnes magistram sequantur regulam , neque ab ea temere declinetur a quoquam . 
Nullus in monasterio proprii sequatur cordis voluntatem , neque praesumat quisquam cum abbate suo proterve aut foris monasterium contendere . 
Quod si praesumpserit , regulari disciplinae subiaceat . 
Ipse tamen abbas cum timore Dei et observatione regulae omnia faciat , sciens se procul dubio de omnibus iudiciis suis aequissimo iudici Deo rationem redditurum . 
In primis Dominum Deum diligere ex toto corde , tota anima , tota virtute ; deinde proximum tamquam seipsum . 
Deinde non occidere , non adulterare , non facere furtum , non concupiscere , non falsum testimonium dicere , honorare omnes homines , et quod sibi quis fieri non vult , alio ne faciat . 
Abnegare semetipsum sibi ut sequatur Christum . 
Corpus castigare , delicias non amplecti , ieiunium amare . 
Pauperes recreare , nudum vestire , infirmum visitare , mortuum sepelire . 
In tribulatione subvenire , dolentem consolari . 
Saeculi actibus se facere alienum , nihil amori Christi praeponere . 
Iram non perficere , iracundiae tempus non reservare . 
Dolum in corde non tenere , pacem falsam non dare . 
Caritatem non derelinquere . 
Non iurare ne forte periuret , veritatem ex corde et ore proferre . 
Malum pro malo non reddere . 
Iniuriam non facere , sed et factas patienter sufferre . 
Inimicos diligere . 
Maledicentes se non remaledicere , sed magis benedicere . 
Persecutionem pro iustitia sustinere . 
Non esse superbum , non vinolentum , non multum edacem , non somnulentum , non pigrum , non murmuriosum , non detractorem . 
Spem suam Deo committere . 
Bonum aliquid in se cum viderit , Deo applicet , non sibi ; malum vero semper a se factum sciat et sibi reputet . 
Diem iudicii timere , gehennam expavescere , vitam aeternam omni concupiscentia spiritali desiderare , mortem cotidie ante oculos suspectam habere . 
Actus vitae suae omni hora custodire , in omni loco Deum se respicere pro certo scire . 
Cogitationes malas cordi suo advenientes mox ad Christum allidere et seniori spiritali patefacere , os suum a malo vel pravo eloquio custodire , multum loqui non amare , verba vana aut risui apta non loqui , risum multum aut excussum non amare . 
Lectiones sanctas libenter audire , orationi frequenter incumbere , mala sua praeterita cum lacrimis vel gemitu cotidie in oratione Deo confiteri , de ipsis malis de cetero emendare . 
Desideria carnis non efficere , voluntatem propriam odire , praeceptis abbatis in omnibus oboedire , etiam si ipse aliter - quod absit - agat , memores illud dominicum praeceptum : Non velle dici sanctum antequam sit , sed prius esse quod verius dicatur . 
Praecepta Dei factis cotidie adimplere , castitatem amare , nullum odire , zelum non habere , invidiam non exercere , contentionem non amare , elationem fugere . 
Et seniores venerare , iuniores diligere . 
In Christi amore pro inimicis orare ; cum discordante ante solis occasum in pacem redire . 
Et de Dei misericordia numquam desperare . 
Ecce haec sunt instrumenta artis spiritalis . 
Quae cum fuerint a nobis die noctuque incessabiliter adimpleta et in die iudicii reconsignata , illa merces nobis a Domino recompensabitur quam ipse promisit . 
[ ] Officina vero ubi haec omnia diligenter operemur claustra sunt monasterii et stabilitas in congregatione . 
Primus humilitatis gradus est oboedientia sine mora . 
Haec convenit his qui nihil sibi a Christo carius aliquid existimant . 
Propter servitium sanctum quod professi sunt seu propter metum gehennae vel gloriam vitae aeternae , mox aliquid imperatum a maiore fuerit , ac si divinitus imperetur moram pati nesciant in faciendo . 
De quibus Dominus dicit : Et item dicit doctoribus : Ergo hi tales , relinquentes statim quae sua sunt et voluntatem propriam deserentes , mox exoccupatis manibus et quod agebant imperfectum relinquentes , vicino oboedientiae pede iubentis vocem factis sequuntur , et veluti uno momento praedicta magistri iussio et perfecta discipuli opera , in velocitate timoris Dei , ambae res communiter citius explicantur . 
Quibus ad vitam aeternam gradiendi amor incumbit , ideo angustam viam arripiunt - unde Dominus dicit : ut non suo arbitrio viventes vel desideriis suis et voluptatibus oboedientes , sed ambulantes alieno iudicio et imperio , in coenobiis degentes abbatem sibi praeesse desiderant . 
Sine dubio hi tales illam Domini imitantur sententiam qua dicit : Sed haec ipsa oboedientia tunc acceptabilis erit Deo et dulcis hominibus , si quod iubetur non trepide , non tarde , non tepide , aut cum murmurio vel cum responso nolentis efficiatur , quia oboedientia quae maioribus praebetur Deo exhibetur ; ipse enim dixit : Et cum bono animo a discipulis praeberi oportet , quia Nam , cum malo animo si oboedit discipulus et non solum ore sed etiam in corde si murmuraverit , etiam si impleat iussionem , tamen acceptum iam non erit Deo qui cor eius respicit murmurantem , et pro tali facto nullam consequitur gratiam ; immo poenam murmurantium incurrit , si non cum satisfactione emendaverit . 
Faciamus quod ait propheta : Hic ostendit propheta , si a bonis eloquiis interdum propter taciturnitatem debet taceri , quanto magis a malis verbis propter poenam peccati debet cessari . 
Ergo , quamvis de bonis et sanctis et aedificationum eloquiis , perfectis discipulis propter taciturnitatis gravitatem rara loquendi concedatur licentia , quia scriptum est : et alibi : Nam loqui et docere magistrum condecet , tacere et audire discipulum convenit . 
Et ideo , si qua requirenda sunt a priore , cum omni humilitate et subiectione reverentiae requirantur . 
Scurrilitates vero vel verba otiosa et risum moventia aeterna clausura in omnibus locis damnamus et ad talia eloquia discipulum aperire os non permittimus . 
Clamat nobis scriptura divina , fratres , dicens : Omnis qui se exaltat Cum haec ergo dicit , ostendit nobis omnem exaltationem genus esse superbiae . 
Quod se cavere propheta indicat dicens : Sed quid Unde , fratres , si summae humilitatis volumus culmen attingere et ad exaltationem illam caelestem ad quam per praesentis vitae humilitatem ascenditur volumus velociter pervenire , actibus nostris ascendentibus scala illa erigenda est quae in somnio lacob apparuit , per quam ei descendentes et ascendentes angeli monstrabantur . 
Non aliud sine dubio descensus ille et ascensus a nobis intellegitur nisi exaltatione descendere et humilitate ascendere . 
Scala vero ipsa erecta nostra est vita in saeculo , quae humiliato corde a Domino erigatur ad caelum . 
Latera enim eius scalae dicimus nostrum esse corpus et animam , in qua latera diversos gradus humilitatis vel disciplinae evocatio divina ascendendo inseruit . 
Primus itaque humilitatis gradus est si , timorem Dei sibi ante oculos semper ponens , oblivionem omnino fugiat et semper sit memor omnia quae praecepit Deus , ut qualiter et contemnentes Deum gehenna de peccatis incendat et vita aeterna quae timentibus Deum praeparata est animo suo semper evolvat . 
Et custodiens se omni hora a peccatis et vitiis , id est cogitationum , linguae , manuum , pedum vel voluntatis propriae sed et desideria carnis , aestimet se homo de caelis a Deo semper respici omni hora et facta sua omni loco ab aspectu divinitatis videri et ab angelis omni hora renuntiari . 
Demonstrans nobis hoc propheta , cum in cogitationibus nostris ita Deum semper praesentem ostendit dicens : et item : et item dicit : et : Nam ut sollicitus sit circa cogitationes suas perversas , dicat semper utilis frater in corde suo : Voluntatem vero propriam ita facere prohibemur cum dicit scriptura nobis : Et item rogamus Deum in oratione ut fiat illius voluntas in nobis . 
Docemur ergo merito nostram non facere voluntatem cum cavemus illud quod dicit sancta scriptura : et cum item pavemus illud quod de neglegentibus dictum est : In desideriis vero carnis ita nobis Deum credamus semper esse praesentem cum dicit propheta Domino : Cavendum ergo ideo malum desiderium quia mors secus introitum delectationis posita est . 
Unde scriptura praecepit dicens : Ergo [ ] et si ab angelis nobis deputatis cotidie die noctuque Domino factorum nostrorum opera nuntiantur , cavendum est ergo omni hora , fratres , sicut dicit in psalmo propheta , ne nos aliqua hora aspiciat Deus et , parcendo nobis in hoc tempore quia pius est et exspectat nos converti in melius , ne dicat nobis in futuro : Secundus humilitatis gradus est si propriam quis non amans voluntatem desideria sua non delectetur implere , sed vocem illam Domini factis imitetur dicentis : Item dicit scriptura : Voluntas habet poenam et necessitas parit coronam . 
Tertius humilitatis gradus est ut quis pro Dei amore omni oboedientia se subdat maiori , imitans Dominum , de quo dicit apostolus : Quartus humilitatis gradus est si , in ipsa oboedientia duris et contrariis rebus vel etiam quibuslibet irrogatis iniuriis , tacite conscientia patientiam amplectatur et sustinens non lassescat vel discedat , dicente scriptura : item : Et ostendens fidelem pro Domino universa etiam contraria sustinere debere , dicit ex persona sufferentium : Et securi de spe retributionis divinae subsequuntur gaudentes et dicentes : Et item alio loco scriptura : Et ut ostendat sub priore debere nos esse , subsequitur dicens : Sed et praeceptum Domini in adversis et iniuriis per patientiam adimplentes , qui percussi in maxillam praebent et aliam , auferenti tunicam dimittunt et pallium , angariati miliario vadunt duo , cum Paulo Apostolo falsos fratres sustinent et persecutionem sustinent et maledicentes se benedicent . 
Quintus humilitatis gradus est si omnes cogitationes malas cordi suo advenientes vel mala a se absconse commissa per humilem confessionem abbatem non celaverit suum . 
Hortans nos de hac re scriptura dicens : Et item dicit : Et item propheta : Sextus humilitatis gradus est si omni vilitate vel extremitate contentus sit monachus , et ad omnia quae sibi iniunguntur velut operarium malum se iudicet et indignum , dicens sibi cum propheta : Septimus humilitatis gradus est si omnibus se inferiorem et viliorem non solum sua lingua pronuntiet , sed etiam intimo cordis credat affectu , humilians se et dicens cum propheta : [ ] Et item : Octavus humilitatis gradus est si nihil agat monachus , nisi quod communis monasterii regula vel maiorum cohortantur exempla . 
Nonus humilitatis gradus est si linguam ad loquendum prohibeat monachus et , taciturnitatem habens , usque ad interrogationem non loquatur , monstrante scriptura quia et quia Decimus humilitatis gradus est si non sit facilis ac promptus in risu , quia scriptum est : Undecimus humilitatis gradus est si , cum loquitur monachus , leniter et sine risu , humiliter cum gravitate vel pauca verba et rationabilia loquatur , et non sit clamosus in voce , sicut scriptum est : Sapiens verbis innotescit paucis . 
Duodecimus humilitatis gradus est si non solum corde monachus sed etiam ipso corpore humilitatem videntibus se semper indicet , id est in opere Dei , in oratorio , in monasterio , in horto , in via , in agro vel ubicumque sedens , ambulans vel stans , inclinato sit semper capite , defixis in terram aspectibus , reum se omni hora de peccatis suis aestimans iam se tremendo iudicio repraesentari aestimet , dicens sibi in corde semper illud quod publicanus ille evangelicus fixis in terram oculis dixit : ego peccator , meos Et item cum Propheta : Ergo , his omnibus humilitatis gradibus ascensis , monachus mox ad caritatem Dei perveniet illam quae per quam universa quae prius non sine formidine observabat absque ullo labore velut naturaliter ex consuetudine incipiet custodire , non iam timore gehennae , sed amore Christi et consuetudine ipsa bona et delectatione virtutum . 
Quae Dominus iam in operarium suum mundum a vitiis et peccatis Spiritu Sancto dignabitur demonstrare . 
Hiemis tempore , id est a kalendas Novembres usque in Pascha , iuxta considerationem rationis , octava hora noctis surgendum est , ut modice amplius de media nocte pausetur et iam digesti surgant . 
Quod vero restat post vigilias a fratribus qui psalterii vel lectionum aliquid indigent meditationi inserviatur . 
A Pascha autem usque ad supradictas Novembres , sic temperetur hora ut vigiliarum agenda parvissimo intervallo , quo fratres ad necessaria naturae exeant , mox matutini , qui incipiente luce agendi sunt , subsequantur . 
Hiemis tempore suprascripto , in primis versu tertio dicendum : Cui subiungendus est tertius psalmus et gloria . 
Post hunc , psalmum nonagesimum quartum cum antiphona , aut certe decantandum . 
Inde sequatur ambrosianum , deinde sex psalmi cum antiphonas . 
Quibus dictis , dicto versu , benedicat abbas et , sedentibus omnibus in scamnis , legantur vicissim a fratribus in codice super analogium tres lectiones , inter quas et tria responsoria cantentur : duo responsoria sine gloria dicantur ; post tertiam vero lectionem , qui cantat dicat gloriam . 
Quam dum incipit cantor dicere , mox omnes de sedilia sua surgant , ob honorem et reverentiam sanctae Trinitatis . 
Codices autem legantur in vigiliis divinae auctoritatis , tam veteris testamenti quam novi , sed et expositiones earum , quae a nominatis et orthodoxis catholicis patribus factae sunt . 
Post has vero tres lectiones cum responsoria sua , sequantur reliqui sex psalmi , cum alleluia canendi . 
Post hos , lectio apostoli sequatur , ex corde recitanda , et versus , et supplicatio litaniae , id est Kyrie eleison . 
Et sic finiantur vigiliae nocturnae . 
A Pascha autem usque ad kalendas Novembres , omnis ut supra dictum est psalmodiae quantitas teneatur , excepto quod lectiones in codice , propter brevitatem noctium , minime legantur , sed pro ipsis tribus lectionibus una de veteri testamento memoriter dicatur , quam brevis responsorius subsequatur . 
Et reliqua omnia ut dictum est impleantur , id est ut numquam minus a duodecim psalmorum quantitate ad vigilias nocturnas dicantur , exceptis tertio et nonagesimo quarto psalmo . 
Dominico die temperius surgatur ad vigilias . 
In quibus vigiliis teneatur mensura , id est , modulatis ut supra disposuimus sex psalmis et versu , residentibus cunctis disposite et per ordinem in subselliis , legantur in codice , ut supra diximus , quattuor lectiones cum responsoriis suis . 
Ubi tantum in quarto responsorio dicatur a cantante gloria ; quam dum incipit , mox omnes cum reverentia surgant . 
Post quibus lectionibus sequantur ex ordine alii sex psalmi cum antiphonas sicut anteriores , et versu . 
Post quibus iterum legantur aliae quattuor lectiones cum responsoriis suis , ordine quo supra . 
Post quibus dicantur tria cantica de prophetarum , quas instituerit abbas ; quae cantica cum alleluia psallantur . 
Dicto etiam versu et benedicente abbate , legantur aliae quattuor lectiones de novo testamento , ordine quo supra . 
Post quartum autem responsorium incipiat abbas hymnum Te Deum laudamus . 
Quo perdicto , legat abbas lectionem de Evangelia , cum honore et timore stantibus omnibus . 
Qua perlecta , respondeant omnes Amen , et subsequatur mox abbas hymnum Te decet laus , et data benedictione incipiant matutinos . 
Qui ordo vigiliarum omni tempore tam aestatis quam hiemis aequaliter in die dominico teneatur . 
Nisi forte - quod absit - tardius surgant : aliquid de lectionibus breviandum est , aut responsoriis . 
Quod tamen omnino caveatur ne proveniat . 
Quod si contigerit , digne inde satisfaciat Deo in oratorio per cuius evenerit neglectum . 
In matutinis dominico die , in primis dicatur sexagesimus sextus psalmus , sine antiphona , in directum . 
Post quem dicatur quinquagesimus cum alleluia . 
Post quem dicatur centesimus septimus decimus et sexagesimus secundus . 
Inde benedictiones et laudes , lectionem de Apocalypsis una ex corde , et responsorium , ambrosianum , versu , canticum de Evangelia , litania , et completum est . 
Diebus autem privatis , matutinorum sollemnitas ita agatur , id est , ut sexagesimus sextus psalmus dicatur sine antiphona , subtrahendo modice , sicut dominica , ut omnes occurrant ad quinquagesimum , qui cum antiphona dicatur . 
Post quem alii duo psalmi dicantur secundum consuetudinem , id est : secunda feria , quintum et tricesimum quintum ; tertia feria , quadragesimum secundum et quinquagesimum sextum ; quarta feria , sexagesimum tertium et sexagesimum quartum ; quinta feria , octogesimum septimum et octogesimum nonum ; sexta feria , septuagesimum quintum et nonagesimum primum ; sabbatorum autem , centesimum quadragesimum secundum et canticum Deuteronomium qui dividatur in duas glorias . 
Nam ceteris diebus canticum unumquemque die suo ex prophetis sicut psallit ecclesia Romana dicantur . 
Post haec sequantur laudes ; deinde lectio una apostoli memoriter recitanda , responsorium , ambrosianum , versu , canticum de Evangelia , litania et completum est . 
Plane agenda matutina vel vespertina non transeat aliquando , nisi in ultimo per ordinem oratio dominica , omnibus audientibus , dicatur a priore , propter scandalorum spinas quae oriri solent , ut conventi per ipsius orationis sponsionem qua dicunt : purgent se ab huiusmodi vitio . 
In sanctorum vero festivitatibus , vel omnibus sollemnitatibus , sicut diximus dominico die agendum , ita agatur , excepto quod psalmi aut antiphonae vel lectiones ad ipsum diem pertinentes dicantur ; modus autem suprascriptus teneatur . 
A sanctum Pascha usque Pentecosten , sine intermissione dicatur alleluia , tam in psalmis quam in responsoriis . 
A Pentecosten autem usque caput quadragesimae , omnibus noctibus , cum sex posterioribus psalmis tantum ad nocturnos dicatur . 
Omni vero dominica extra quadragesima , cantica , matutinos , prima , tertia , sexta nonaque cum alleluia dicatur , vespera vero iam antiphona . 
Responsoria vero numquam dicantur cum alleluia , nisi a Pascha usque Pentecosten . 
Ut ait propheta : Qui septenarius sacratus numerus a nobis sic implebitur , si matutino , primae , tertiae , sextae , nonae , vesperae completoriique tempore nostrae servitutis officia persolvamus , quia de his diurnis horis dixit : Nam de nocturnis vigiliis idem ipse propheta ait : Ergo his temporibus referamus laudes Creatori nostro id est matutinis , prima , tertia , sexta , nona , vespera , completorios , et nocte surgamus ad confitendum ei . 
Iam de nocturnis vel matutinis digessimus ordinem psalmodiae ; nunc de sequentibus horis videamus . 
Prima hora dicantur psalmi tres singillatim et non sub una gloria , hymnum eiusdem horae post versum Deus in adiutorium antequam psalmi incipiantur . 
Post expletionem vero trium psalmorum recitetur lectio una , versu et Kyrie eleison et missas . 
Tertia vero , sexta et nona , item eo ordine celebretur oratio , id est versu , hymnos earundem horarum , ternos psalmos , lectionem et versu , Kyrie eleison et missas . 
Si maior congregatio fuerit , cum antiphonas , si vero minor , in directum psallantur . 
Vespertina autem synaxis quattuor psalmis cum antiphonis terminetur . 
Post quibus psalmis , lectio recitanda est ; inde responsorium , ambrosianum , versu , canticum de Evangelia , litania , et oratione dominica fiant missae . 
Completorios autem trium psalmorum dictione terminentur . 
Qui psalmi directanei sine antiphona dicendi sunt . 
Post quos hymnum eiusdem horae , lectionem unam , versu , Kyrie eleison , et benedictione missae fiant . 
In primis dicatur versu Deus in adiutorium meum intende , gloria , inde hymnum uniuscuiusque horae . 
Deinde , prima hora dominica , dicenda quattuor capitula psalmi centesimi octavi decimi ; reliquis vero horis , id est tertia , sexta vel nona , terna capitula suprascripti psalmi centesimi octavi decimi dicantur . 
Ad primam autem secundae feriae , dicantur tres psalmi , id est primus , secundus et sextus ; et ita per singulos dies ad primam usque dominica dicantur per ordinem terni psalmi usque nonum decimum psalmum , ita sane ut nonus psalmus et septimus decimus partiantur in binos . 
Et sic fit ut ad vigilias dominica semper a vicesimo incipiatur . 
Ad tertiam vero , sextam nonamque secundae feriae , novem capitula quae residua sunt de centesimo octavo decimo , ipsa terna per easdem horas dicantur . 
Expenso ergo psalmo centesimo octavo decimo duobus diebus , id est dominico et secunda feria , tertia feria iam ad tertiam , sextam vel nonam psallantur terni psalmi a centesimo nono decimo usque centesimo vicesimo septimo , id est psalmi novem . 
Quique psalmi semper usque dominica per easdem horas itidem repetantur , hymnorum nihilominus , lectionum vel versuum dispositionem uniformem cunctis diebus servatam . 
Et ita scilicet semper dominica a centesimo octavo decimo incipietur . 
Vespera autem cotidie quattuor psalmorum modulatione canatur . 
Qui psalmi incipiantur a centesimo nono usque centesimo quadragesimo septimo , exceptis his qui in diversis horis ex eis sequestrantur , id est a centesimo septimo decimo usque centesimo vicesimo septimo et centesimo tricesimo tertio et centesimo quadragesimo secundo ; reliqui omnes in vespera dicendi sunt . 
Et quia minus veniunt tres psalmi , ideo dividendi sunt qui ex numero suprascripto fortiores inveniuntur , id est centesimum tricesimum octavum et centesimum quadragesimum tertium et centesimum quadragesimum quartum ; centesimus vero sextus decimus , quia parvus est , cum centesimo quinto decimo coniungatur . 
Digesto ergo ordine psalmorum vespertinorum , reliqua , id est lectionem , responsum , hymnum , versum vel canticum , sicut supra taxavimus impleatur . 
Ad completorios vero cotidie idem psalmi repetantur , id est quartum , nonagesimum et centesimum tricesimum tertium . 
Disposito ordine psalmodiae diurnae , reliqui omnes psalmi qui supersunt aequaliter dividantur in septem noctium vigilias , partiendo scilicet qui inter eos prolixiores sunt psalmi et duodecim per unamquamque constituens noctem . 
Hoc praecipue commonentes ut , si cui forte haec distributio psalmorum displicuerit , ordinet si melius aliter iudicaverit , dum omnimodis id adtendat ut omni hebdomada psalterium ex integro numero centum quinquaginta psalmorum psallantur , et dominico die semper a caput reprehendatur ad vigilias . 
Quia nimis inertem devotionis suae servitium ostendunt monachi qui minus a psalterio cum canticis consuetudinariis per septimanae circulum psallunt , dum quando legamus sanctos patres nostros uno die hoc strenue implesse , quod nos tepidi utinam septimana integra persolvamus . 
Ubique credimus divinam esse praesentiam et maxime tamen hoc sine aliqua dubitatione credamus cum ad opus divinum assistimus . 
Ideo semper memores simus quod ait propheta : et iterum : et : Ergo consideremus qualiter oporteat in conspectu divinitatis et angelorum eius esse , et sic stemus ad psallendum ut mens nostra concordet voci nostrae . 
Si , cum hominibus potentibus volumus aliqua suggerere , non praesumimus nisi cum humilitate et reverentia , quanto magis Domino Deo universorum cum omni humilitate et puritatis devotione supplicandum est . 
Et non in multiloquio , sed in puritate cordis et compunctione lacrimarum nos exaudiri sciamus . 
Et ideo brevis debet esse et pura oratio , nisi forte ex affectu inspirationis divinae gratiae protendatur . 
In conventu tamen omnino brevietur oratio , et facto signo a priore omnes pariter surgant . 
Si maior fuerit congregatio , eligantur de ipsis fratres boni testimonii et sanctae conversationis , et constituantur decani , qui sollicitudinem gerant super decanias suas in omnibus secundum mandata Dei et praecepta abbatis sui . 
Qui decani tales eligantur in quibus securus abbas partiat onera sua , et non eligantur per ordinem , sed secundum vitae meritum et sapientiae doctrinam . 
Quique decani , si ex eis aliqua forte quis inflatus superbia repertus fuerit reprehensibilis , correptus semel et iterum atque tertio si emendare noluerit , deiciatur , et alter in loco eius qui dignus est surrogetur . 
Et de praeposito eadem constituimus . 
Singuli per singula lecta dormiant . 
Lectisternia pro modo conversationis secundum dispensationem abbatis sui accipiant . 
Si potest fieri omnes in uno loco dormiant ; sin autem multitudo non sinit , deni aut viceni cum senioribus qui super eos solliciti sint pausent . 
Candela iugiter in eadem cella ardeat usque mane . 
Vestiti dormiant et cincti cingellis aut funibus , ut cultellos suos ad latus suum non habeant dum dormiunt , ne forte per somnum vulnerent dormientem ; et ut parati sint monachi semper et , facto signo absque mora surgentes , festinent invicem se praevenire ad opus Dei , cum omni tamen gravitate et modestia . 
Adulescentiores fratres iuxta se non habeant lectos , sed permixti cum senioribus . 
Surgentes vero ad opus Dei invicem se moderate cohortentur propter somnulentorum excusationes . 
Si quis frater contumax aut inoboediens aut superbus aut murmurans vel in aliquo contrarius exsistens sanctae regulae et praeceptis seniorum suorum contemptor repertus fuerit , hic secundum Domini nostri praeceptum admoneatur semel et secundo secrete a senioribus suis . 
Si non emendaverit , obiurgetur publice coram omnibus . 
Si vero neque sic correxerit , si intellegit qualis poena sit , excommunicationi subiaceat ; sin autem improbus est , vindictae corporali subdatur . 
Secundum modum culpae , et excommunicationis vel disciplinae mensura debet extendi ; qui culparum modus in abbatis pendat iudicio . 
Si quis tamen frater in levioribus culpis invenitur , a mensae participatione privetur . 
Privati autem a mensae consortio ista erit ratio ut in oratorio psalmum aut antiphonam non imponat , neque lectionem recitet , usque ad satisfactionem . 
Refectionem autem cibi post fratrum refectionem solus accipiat , ut , si verbi gratia fratres reficiunt sexta hora , ille frater nona , si fratres nona , ille vespera , usque dum satisfactione congrua veniam consequatur . 
Is autem frater qui gravioris culpae noxa tenetur suspendatur a mensa , simul ab oratorio . 
Nullus ei fratrum in nullo iungatur consortio nec in colloquio . 
Solus sit ad opus sibi iniunctum , persistens in paenitentiae luctu , sciens illam terribilem apostoli sententiam dicentis [ ] Cibi autem refectionem solus percipiat , mensura vel hora qua praeviderit abbas ei competere ; nec a quoquam benedicatur transeunte nec cibum quod ei datur . 
Si quis frater praesumpserit sine iussione abbatis fratri excommunicato quolibet modo se iungere aut loqui cum eo vel mandatum ei dirigere , similem sortiatur excommunicationis vindictam . 
Omni sollicitudine curam gerat abbas circa delinquentes fratres , Et ideo uti debet omni modo ut sapiens medicus , immittere senpectas , id est seniores sapientes fratres , qui quasi secrete consolentur fratrem fluctuantem et provocent ad humilitatis satisfactionem et consolentur eum sed , sicut ait item apostolus , et oretur pro eo ab omnibus . 
Magnopere enim debet sollicitudinem gerere abbas et omni sagacitate et industria currere , ne aliquam de ovibus sibi creditis perdat . 
Noverit enim se infirmarum curam suscepisse animarum , non super sanas tyrannidem ; et metuat prophetae comminationem per quam dicit Deus : Et pastoris boni pium imitetur exemplum , qui , relictis nonaginta novem ovibus in montibus , abiit unam ovem quae erraverat quaerere ; cuius infirmitati in tantum compassus est , ut eam in sacris humeris suis dignaretur imponere et sic reportare ad gregem . 
Si quis frater frequenter correptus pro qualibet culpa , si etiam excommunicatus non emendaverit , acrior ei accedat correptio , id est ut Verum vindicta in eum procedant . 
Quod si nec ita correxerit , aut forte - quod absit - in superbia elatus etiam defendere voluerit opera sua , tunc abbas faciat quod sapiens medicus : si exhibuit fomenta , si unguenta adhortationum , si medicamina scripturarum divinarum , si ad ultimum ustionem excommunicationis vel plagarum virgae , et iam si viderit nihil suam praevalere industriam , adhibeat etiam - quod maius est - suam et omnium fratrum pro eo orationem , ut Dominus qui omnia potest operetur salutem circa infirmum fratrem . 
Quod si nec isto modo sanatus fuerit , tunc iam utatur abbas ferro abscisionis , ut ait Apostolus : et iterum : ne una ovis morbida omnem gregem contagiet . 
Frater qui proprio vitio egreditur de monasterio , si reverti voluerit , spondeat prius omnem emendationem pro quo egressus est , et sic in ultimo gradu recipiatur , ut ex hoc eius humilitas comprobetur . 
Quod si denuo exierit , usque tertio ita recipiatur , iam postea sciens omnem sibi reversionis aditum denegari . 
Omnis aetas vel intellectus proprias debet habere mensuras . 
Ideoque , quotiens pueri vel adulescentiores aetate , aut qui minus intellegere possunt quanta poena sit excommunicationis , hi tales dum delinquunt , aut ieiuniis nimiis affligantur aut acris Veribus coerceantur , ut sanentur . 
Cellararius monasterii eligatur de congregatione , sapiens , maturis moribus , sobrius , non multum edax , non elatus , non turbulentus , non iniuriosus , non tardus , non prodigus , sed timens Deum ; qui omni congregationi sit sicut pater . 
Curam gerat de omnibus ; sine iussione abbatis nihil faciat . 
Quae iubentur custodiat ; fratres non contristet . 
Si quis frater ab eo forte aliqua irrationabiliter postulat , non spernendo eum contristet , sed rationabiliter cum humilitate male petenti deneget . 
Animam suam custodiat , memor semper illud apostolicum quia Infirmorum , infantum , hospitum pauperumque cum omni sollicitudine curam gerat , sciens sine dubio quia pro his omnibus in die iudicii rationem redditurus est . 
Omnia vasa monasterii cunctamque substantiam ac si altaris vasa sacrata conspiciat . 
Nihil ducat neglegendum . 
Neque avaritiae studeat , neque prodigus sit et stirpator substantiae monasterii , sed omnia mensurate faciat et secundum iussionem abbatis . 
Humilitatem ante omnia habeat , et cui substantia non est quod tribuatur , sermo responsionis porrigatur bonus , ut scriptum est : Omnia quae ei iniunxerit abbas , ipsa habeat sub cura sua ; a quibus eum prohibuerit , non praesumat . 
Fratribus constitutam annonam sine aliquo typho vel mora offerat , ut non scandalizentur , memor divini eloquii quid mereatur Si congregatio maior fuerit , solacia ei dentur , a quibus adiutus et ipse aequo animo impleat officium sibi commissum . 
Horis competentibus dentur quae danda sunt et petantur quae petenda sunt , ut nemo perturbetur neque contristetur in domo Dei . 
Substantia monasterii in ferramentis vel vestibus seu quibuslibet rebus praevideat abbas fratres de quorum vita et moribus securus sit , et eis singula , ut utile iudicaverit , consignet custodienda atque recolligenda . 
Ex quibus abbas brevem teneat , ut dum sibi in ipsa assignata fratres vicissim succedunt , sciat quid dat aut quid recipit . 
Si quis autem sordide aut neglegenter res monasterii tractaverit , corripiatur ; si non emendaverit , disciplinae regulari subiaceat . 
Praecipue hoc vitium radicitus amputandum est de monasterio , ne quis praesumat aliquid dare aut accipere sine iussione abbatis , neque aliquid habere proprium , nullam omnino rem , neque codicem , neque tabulas , neque graphium , sed nihil omnino , quippe quibus nec corpora sua nec voluntates licet habere in propria voluntate ; omnia vero necessaria a patre sperare monasterii , nec quicquam liceat habere quod abbas non dederit aut permiserit . 
vel praesumat . 
Quod si quisquam huic nequissimo vitio deprehensus fuerit delectari , admoneatur semel et iterum ; si non emendaverit , correptioni subiaceat . 
Sicut scriptum est : Ubi non dicimus ut personarum - quod absit - acceptio sit , sed infirmitatum consideratio ; ubi qui minus indiget agat Deo gratias et non contristetur , qui vero plus indiget humilietur pro infirmitate , non extollatur pro misericordia ; et ita omnia membra erunt in pace . 
Ante omnia , ne murmurationis malum pro qualicumque causa in aliquo qualicumque verbo vel significatione appareat ; quod si deprehensus fuerit , districtiori disciplinae subdatur . 
Fratres sibi invicem serviant , ut nullus excusetur a coquinae officio , nisi aut aegritudo , aut in causa gravis utilitatis quis occupatus fuerit , quia exinde maior merces et caritas acquiritur . 
Imbecillibus autem procurentur solacia , ut non cum tristitia hoc faciant ; sed habeant omnes solacia secundum modum congregationis aut positionem loci . 
Si maior congregatio fuerit , cellararius excusetur a coquina , vel si qui , ut diximus , maioribus utilitatibus occupantur ; ceteri sibi sub caritate invicem serviant . 
Egressurus de septimana sabbato munditias faciat . 
Lintea cum quibus sibi fratres manus aut pedes tergunt lavent . 
Pedes vero tam ipse qui egreditur quam ille qui intraturus est omnibus lavent . 
Vasa ministerii sui munda et sana cellarario reconsignet ; qui cellararius item intranti consignet , ut sciat quod dat aut quod recipit . 
Septimanarii autem ante unam horam refectionis accipiant super statutam annonam singulas biberes et panem , ut hora refectionis sine murmuratione et gravi labore serviant fratribus suis . 
In diebus tamen sollemnibus usque ad missas sustineant . 
Intrantes et exeuntes hebdomadarii in oratorio mox matutinis finitis dominica omnibus genibus provolvantur postulantes pro se orari . 
Egrediens autem de septimana dicat hunc versum : quo dicto tertio accepta benedictione egrediens , subsequatur ingrediens et dicat : et hoc idem tertio repetatur ab omnibus et accepta benedictione ingrediatur . 
Infirmorum cura ante omnia et super omnia adhibenda est , ut sicut revera Christo ita eis serviatur , quia ipse dixit : et : Sed et ipsi infirmi considerent in honorem Dei sibi servire , et non superfluitate sua contristent fratres suos servientes sibi ; qui tamen patienter portandi sunt , quia de talibus copiosior merces acquiritur . 
Ergo cura maxima sit abbati ne aliquam neglegentiam patiantur . 
Quibus fratribus infirmis sit cella super se deputata et servitor timens Deum et diligens ac sollicitus . 
Balnearum usus infirmis quotiens expedit offeratur - sanis autem et maxime iuvenibus tardius concedatur . 
Sed et carnium esus infirmis omnino debilibus pro reparatione concedatur ; at , ubi meliorati fuerunt , a carnibus more solito omnes abstineant . 
Curam autem maximam habeat abbas ne a cellarariis aut a servitoribus neglegantur infirmi . 
Et ipsum respicit quicquid a discipulis delinquitur . 
Licet ipsa natura humana trahatur ad misericordiam in his aetatibus , senum videlicet et infantum , tamen et regulae auctoritas eis prospiciat . 
Consideretur semper in eis imbecillitas et ullatenus eis districtio regulae teneatur in alimentis , sed sit in eis pia consideratio et praeveniant horas canonicas . 
Mensis fratrum lectio deesse non debet , nec fortuito casu qui arripuerit codicem legere ibi , sed lecturus tota hebdomada dominica ingrediatur . 
Qui ingrediens post missas et communionem petat ab omnibus pro se orari , ut avertat ab ipso Deus spiritum elationis , et dicatur hic versus in oratorio tertio ab omnibus , ipso tamen incipiente : et sic accepta benedictione ingrediatur ad legendum . 
Et summum fiat silentium , ut nullius mussitatio vel vox nisi solius legentis ibi audiatur . 
Quae vero necessaria sunt comedentibus et bibentibus sic sibi vicissim ministrent fratres ut nullus indigeat petere aliquid ; si quid tamen opus fuerit , sonitu cuiuscumque signi potius petatur quam voce . 
Nec praesumat ibi aliquis de ipsa lectione aut aliunde quicquam requirere , ne detur occasio ; nisi forte prior pro aedificatione voluerit aliquid breviter dicere . 
Frater autem lector hebdomadarius accipiat mixtum priusquam incipiat legere , propter communionem sanctam , et ne forte grave sit ei ieiunium sustinere . 
Postea autem cum coquinae hebdomadariis et servitoribus reficiat . 
Fratres autem non per ordinem legant aut cantent , sed qui aedificant audientes . 
Sufficere credimus ad refectionem cotidianam tam sextae quam nonae , omnibus mensis , cocta duo pulmentaria , propter diversorum infirmitatibus , ut forte qui ex illo non potuerit edere ex alio reficiatur . 
Ergo duo pulmentaria cocta fratribus omnibus sufficiant et , si fuerit unde poma aut nascentia leguminum , addatur et tertium . 
Panis libra una propensa sufficiat in die , sive una sit refectio sive prandii et cenae : quod si cenaturi sunt , de eadem libra tertia pars a cellarario servetur reddenda cenandis . 
Quod si labor forte factus fuerit maior , in arbitrio et potestate abbatis erit , si expediat , aliquid augere , remota prae omnibus crapula et ut numquam surripiat monacho indigeries , quia nihil sic contrarium est omni christiano quomodo crapula , sicut ait Dominus noster : Pueris vero minori aetate non eadem servetur quantitas , sed minor quam maioribus , servata in omnibus parcitate . 
Carnium vero quadrupedum omnimodo ab omnibus abstineatur comestio , praeter omnino debiles aegrotos . 
[ ] et ideo cum aliqua scrupulositate a nobis mensura victus aliorum constituitur . 
Tamen infirmorum contuentes imbecillitatem , credimus heminam vini per singulos sufficere per diem . 
Quibus autem donat Deus tolerantiam abstinentiae , propriam se habituros mercedem sciant . 
Quod si aut loci necessitas vel labor aut ardor aestatis amplius poposcerit , in arbitrio prioris consistat , considerans in omnibus ne surrepat satietas aut ebrietas . 
Licet legamus vinum omnino monachorum non esse , sed quia nostris temporibus id monachis persuaderi non potest , saltem vel hoc consentiamus ut non usque ad satietatem bibamus , sed parcius , Ubi autem necessitas loci exposcit ut nec suprascripta mensura inveniri possit , sed multo minus aut ex toto nihil , benedicant Deum qui ibi habitant et non murmurent . 
Hoc ante omnia admonentes ut absque murmurationibus sint . 
A sancto Pascha usque Pentecosten , ad sextam reficiant fratres et sera cenent . 
A Pentecosten autem , tota aestate , si labores agrorum non habent monachi aut nimietas aestatis non perturbat , quarta et sexta feria ieiunent usque ad nonam ; reliquis diebus ad sextam prandeant ; quam prandii sextam , si operis in agris habuerint aut aestatis fervor nimius fuerit , continuanda erit et in abbatis sit providentia . 
Et sic omnia temperet atque disponat qualiter et animae salventur et quod faciunt fratres absque iusta murmuratione faciant . 
Ab idus autem Septembres usque caput quadragesimae , ad nonam semper reficiant . 
In quadragesima vero usque in Pascha , ad vesperam reficiant ; ipsa tamen vespera sic agatur ut lumen lucernae non indigeant reficientes , sed luce adhuc diei omnia consummentur . 
Sed et omni tempore , sive cena sive refectionis hora sic temperetur ut luce fiant omnia . 
Omni tempore silentium debent studere monachi , maxime tamen nocturnis horis . 
Et ideo omni tempore , sive ieiunii sive prandii : si tempus fuerit prandii , mox surrexerint a cena , sedeant omnes in unum et legat unus Collationes vel Vitas Patrum aut certe aliud quod aedificet audientes , non autem Heptateuchum aut Regum , quia infirmis intellectibus non erit utile illa hora hanc scripturam audire , aliis vero horis legantur . 
Si autem ieiunii dies fuerit , dicta vespera parvo intervallo mox accedant ad lectionem Collationum , ut diximus . 
Et lectis quattuor aut quinque foliis vel quantum hora permittit , omnibus in unum occurrentibus per hanc moram lectionis , si qui forte in assignato sibi commisso fuit occupatus , omnes ergo in unum positi compleant et , exeuntes a completoriis , nulla sit licentia denuo cuiquam loqui aliquid . 
Quod si inventus fuerit quisquam praevaricare hanc taciturnitatis regulam , gravi vindictae subiaceat - excepto si necessitas hospitum supervenerit aut forte abbas alicui aliquid iusserit , quod tamen et ipsud cum summa gravitate et moderatione honestissima fiat . 
Ad horam divini officii , mox auditus fuerit signus , relictis omnibus quaelibet fuerint in manibus , summa cum festinatione curratur , cum gravitate tamen , ut non scurrilitas inveniat fomitem . 
Ergo nihil operi Dei praeponatur . 
Quod si quis in nocturnis vigiliis post gloriam psalmi nonagesimi quarti , quem propter hoc omnino subtrahendo et morose volumus dici , occurrerit , non stet in ordine suo in choro , sed ultimus omnium stet aut in loco quem talibus neglegentibus seorsum constituerit abbas , ut videantur ab ipso vel ab omnibus , usque dum completo opere Dei publica satisfactione paeniteat . 
Ideo autem eos in ultimo aut seorsum iudicavimus debere stare ut , visi ab omnibus , vel pro ipsa verecundia sua emendent ; nam , si foris oratorium remaneant , erit forte talis qui se aut recollocet et dormit , aut certe sedit sibi foris vel fabulis vacat , et datur occasio maligno ; sed ingrediantur intus , ut nec totum perdant et de reliquo emendent . 
Diurnis autem horis , qui ad opus Dei post versum et gloriam primi psalmi qui post versum dicitur non occurrerit , lege qua supra diximus in ultimo stent , nec praesumant sociari choro psallentium usque ad satisfactionem , nisi forte abbas licentiam dederit remissione sua , ita tamen ut satisfaciat reus ex hoc . 
Ad mensam autem qui ante versu non occurrerit , ut simul omnes dicant versu et orent et sub uno omnes accedant ad mensam , qui per neglegentiam suam aut vitio non occurrerit , usque secunda vice pro hoc corripiatur ; si denuo non emendaverit , non permittatur ad mensae communis participationem , sed sequestratus a consortio omnium reficiat solus , sublata ei portione sua vinum , usque ad satisfactionem et emendationem . 
Similiter autem patiatur qui et ad illum versum non fuerit praesens qui post cibum dicitur . 
Et ne quis praesumat ante statutam horam vel postea quicquam cibi aut potus praesumere ; sed et cui offertur aliquid a priore et accipere renuit , hora qua desideraverit hoc quod prius recusavit aut aliud , omnino nihil percipiat usque ad emendationem congruam . 
Qui pro gravibus culpis ab oratorio et a mensa excommunicantur , hora qua opus Dei in oratorio percelebratur , ante fores oratorii prostratus iaceat nihil dicens , nisi tantum posito in terra capite , stratus pronus omnium de oratorio exeuntium pedibus ; et hoc tamdiu faciat usque dum abbas iudicaverit satisfactum esse . 
Qui dum iussus ab abbate venerit , volvat se ipsius abbatis deinde omnium vestigiis ut orent pro ipso , et tunc , si iusserit abbas , recipiatur in choro vel in ordine quo abbas decreverit ; ita sane ut psalmum aut lectionem vel aliud quid non praesumat in oratorio imponere nisi iterum abbas iubeat ; et omnibus horis , dum percompletur opus Dei , proiciat se in terra in loco quo stat , et sic satisfaciat usque dum ei iubeat iterum abbas ut quiescat iam ab hac satisfactione . 
Qui vero pro levibus culpis excommunicantur tantum a mensa , in oratorio satisfaciant usque ad iussionem abbatis ; hoc perficiant usque dum benedicat et dicat : Sufficit . 
Si quis dum pronuntiat psalmum , responsorium , antiphonam vel lectionem fallitus fuerit , nisi satisfactione ibi coram omnibus humiliatus fuerit , maiori vindictae subiaceat , quippe qui noluit humilitate corrigere quod neglegentia deliquit . 
Infantes autem pro tali culpa vapulent . 
Si quis dum in labore quovis , in coquina , in cellario , in ministerio , in pistrino , in horto , in arte aliqua dum laborat , vel in quocumque loco , aliquid deliquerit , aut fregerit quippiam aut perdiderit , vel aliud quid excesserit ubiubi , et non veniens continuo ante abbatem vel congregationem ipse ultro satisfecerit et prodiderit delictum suum , dum per alium cognitum fuerit , maiori subiaceat emendationi . 
Si animae vero peccati causa fuerit latens , tantum abbati aut spiritalibus senioribus patefaciat , qui sciat curare et sua et aliena vulnera , non detegere et publicare . 
Nuntianda hora operis Dei dies noctesque sit cura abbatis : aut ipse nuntiare aut tali sollicito fratri iniungat hanc curam , ut omnia horis competentibus compleantur . 
Psalmos autem vel antiphonas post abbatem ordine suo quibus iussum fuerit imponant . 
Cantare autem et legere non praesumat nisi qui potest ipsud officium implere ut aedificentur audientes ; quod cum humilitate et gravitate et tremore fiat , et cui iusserit abbas . 
Otiositas inimica est animae , et ideo certis temporibus occupari debent fratres in labore manuum , certis iterum horis in lectione divina . 
Ideoque hac dispositione credimus utraque tempore ordinari : id est ut a Pascha usque kalendas Octobres a mane exeuntes a prima usque hora paene quarta laborent quod necessarium fuerit ; ab hora autem quarta usque hora qua sextam agent lectioni vacent ; post sextam autem surgentes a mensa pausent in lecta sua cum omni silentio , aut forte qui voluerit legere sibi sic legat ut alium non inquietet ; et agatur nona temperius mediante octava hora , et iterum quod faciendum est operentur usque ad vesperam . 
Si autem necessitas loci aut paupertas exegerit ut ad fruges recolligendas per se occupentur , non contristentur , quia tunc vere monachi sunt si labore manuum suarum vivunt , sicut et patres nostri et apostoli . 
Omnia tamen mensurate fiant propter pusillanimes . 
A kalendas autem Octobres usque caput quadragesimae , usque in hora secunda plena lectioni vacent ; hora secunda agatur tertia , et usque nona omnes in opus suum laborent quod eis iniungitur ; facto autem primo signo nonae horae , deiungant ab opera sua singuli et sint parati dum secundum signum pulsaverit . 
Post refectionem autem vacent lectionibus suis aut psalmis . 
In quadragesimae vero diebus , a mane usque tertia plena vacent lectionibus suis , et usque decima hora plena operentur quod eis iniungitur . 
In quibus diebus quadragesimae accipiant omnes singulos codiccs de bibliotheca , quos per ordinem ex integro legant ; qui codices in caput quadragesimae dandi sunt . 
Ante omnia sane deputentur unus aut duo seniores qui circumeant monasterium horis quibus vacant fratres lectioni , et videant ne forte inveniatur frater acediosus qui vacat otio aut fabulis et non est intentus lectioni , et non solum sibi inutilis est , sed etiam alios distollit : hic talis si - quod absit - repertus fuerit , corripiatur semel et secundo ; si non emendaverit , correptioni regulari subiaceat taliter ut ceteri timeant . 
Neque frater ad fratrem iungatur horis incompetentibus . 
Dominico item die lectioni vacent omnes , excepto his qui variis officiis deputati sunt . 
Si quis vero ita neglegens et desidiosus fuerit ut non velit aut non possit meditare aut legere , iniungatur ei opus quod faciat , ut non vacet . 
Fratribus infirmis aut delicatis talis opera aut ars iniungatur ut nec otiosi sint nec violentia laboris opprimantur aut effugentur . 
Quorum imbecillitas ab abbate consideranda est . 
Licet omni tempore vita monachi quadragesimae debet observationem habere , tamen , quia paucorum est ista virtus , ideo suademus istis diebus quadragesimae omni puritate vitam suam custodire omnes pariter , et neglegentias aliorum temporum his diebus sanctis diluere . 
Quod tunc digne fit si ab omnibus vitiis temperamus , orationi cum fletibus , lectioni et compunctioni cordis atque abstinentiae operam damus . 
Ergo his diebus augeamus nobis aliquid solito pensu servitutis nostrae , orationes peculiares , ciborum et potus abstinentiam , ut unusquisque super mensuram sibi indictam aliquid propria voluntate cum offerat Deo , id est subtrahat corpori suo de cibo , de potu , de somno , de loquacitate , de scurrilitate , et cum spiritalis desiderii gaudio sanctum Pascha exspectet . 
Hoc ipsud tamen quod unusquisque offerit abbati suo suggerat , et cum eius fiat oratione et voluntate , quia quod sine permissione patris spiritalis fit , praesumptioni deputabitur et vanae gloriae , non mercedi . 
Ergo cum voluntate abbatis omnia agenda sunt . 
Fratres qui omnino longe sunt in labore et non possunt occurrere hora competenti ad oratorium - et abbas hoc perpendet , quia ita est - agant ibidem opus Dei , ubi operantur , cum tremore divino flectentes genua . 
Similiter , qui in itinere directi sunt , non eos praetereant horae constitutae , sed ut possunt agant sibi et servitutis pensum non neglegant reddere . 
Frater qui pro quovis responso dirigitur et ea die speratur reverti ad monasterium , non praesumat foris manducare , etiam si omnino rogetur a quovis , nisi forte ei ab abbate suo praecipiatur . 
Quod si aliter fecerit , excommunicetur . 
Oratorium hoc sit quod dicitur , nec ibi quicquam aliud geratur aut condatur . 
Expleto opere Dei , omnes cum summo silentio exeant , et habeatur reverentia Deo , ut frater qui forte sibi peculiariter vult orare non impediatur alterius improbitate . 
Sed et si aliter vult sibi forte secretius orare , simpliciter intret et oret , non in clamosa voce , sed in lacrimis et intentione cordis . 
Ergo qui simile opus non facit , non permittatur explicito opere Dei remorari in oratorio , sicut dictum est , ne alius impedimentum patiatur . 
Omnes supervenientes hospites tamquam Christus suscipiantur , quia ipse dicturus est : et omnibus congruus honor exhibeatur , et peregrinis . 
Ut ergo nuntiatus fuerit hospes , occurratur ei a priore vel a fratribus cum omni officio caritatis , et primitus orent pariter , et sic sibi socientur in pace . 
Quod pacis osculum non prius offeratur nisi oratione praemissa , propter illusiones diabolicas . 
In ipsa autem salutatione omnis exhibeatur humilitas omnibus venientibus sive discedentibus hospitibus : inclinato capite vel prostrato omni corpore in terra , Christus in eis adoretur qui et suscipitur . 
Suscepti autem hospites ducantur ad orationem et postea sedeat cum eis prior aut cui iusserit ipse . 
Legatur coram hospite lex divina ut aedificetur , et post haec omnis ei exhibeatur humanitas . 
Ieiunium a priore frangatur propter hospitem , nisi forte praecipuus sit dies ieiunii qui non possit violari ; fratres autem consuetudines ieiuniorum prosequantur . 
Aquam in manibus abbas hospitibus det ; pedes hospitibus omnibus tam abbas quam cuncta congregatio lavet ; quibus lotis , hunc versum dicant : Pauperum et peregrinorum maxime susceptioni cura sollicite exhibeatur , quia in ipsis magis Christus suscipitur ; nam divitum terror ipse sibi exigit honorem . 
Coquina abbatis et hospitum super se sit , ut , incertis horis supervenientes hospites , qui numquam desunt monasterio , non inquietentur fratres . 
In qua coquina ad annum ingrediantur duo fratres qui ipsud officium bene impleant . 
Quibus , ut indigent , solacia administrentur , ut absque murmuratione serviant , et iterum , quando occupationem minorem habent , exeant ubi eis imperatur in opera . 
Et non solum ipsis , sed et in omnibus officiis monasterii ista sit consideratio , ut quando indigent solacia accommodentur eis , et iterum quando vacant oboediant imperatis . 
Item et cellam hospitum habeat assignatam frater cuius animam timor Dei possidet ; ubi sint lecti strati sufficienter . 
Et domus Dei a sapientibus et sapienter administretur . 
Hospitibus autem cui non praecipitur ullatenus societur neque colloquatur ; sed si obviaverit aut viderit , salutatis humiliter , ut diximus , et petita benedictione pertranseat , dicens sibi non licere colloqui cum hospite . 
Nullatenus liceat monacho neque a parentibus suis neque a quoquam hominum nec sibi invicem litteras , eulogias vel quaelibet munuscula accipere aut dare sine praecepto abbatis . 
Quod si etiam a parentibus suis ei quicquam directum fuerit non praesumat suscipere illud , nisi prius indicatum fuerit abbati . 
Quod si iusserit suscipi , in abbatis sit potestate cui illud iubeat dari , et non contristetur frater cui forte directum fuerat , ut non detur occasio diabolo . 
Qui autem aliter praesumpserit , disciplinae regulari subiaceat . 
Vestimenta fratribus secundum locorum qualitatem ubi habitant vel aerum temperiem dentur , quia in frigidis regionibus amplius indigetur , in calidis vero minus . 
Haec ergo consideratio penes abbatem est . 
Nos tamen mediocribus locis sufficere credimus monachis per singulos cucullam et tunicam - cucullam in hieme villosam , in aestate puram aut vetustam - et scapulare propter opera , indumenta pedum pedules et caligas . 
De quarum rerum omnium colore aut grossitudine non causentur monachi , sed quales inveniri possunt in provincia qua degunt aut quod vilius comparari possit . 
Abbas autem de mensura provideat ut non sint curta ipsa vestimenta utentibus ea , sed mensurata . 
Accipientes nova , vetera semper reddant in praesenti reponenda in vestiario propter pauperes . 
Sufficit enim monacho duas tunicas et duas cucullas habere propter noctes et propter lavare ipsas res ; iam quod supra fuerit superfluum est , amputari debet . 
Et pedules et quodcumque est vetere reddant dum accipiunt novum . 
Femoralia hi qui in via diriguntur de vestario accipiant , quae revertentes lota ibi restituant . 
Et cucullae et tunicae sint aliquanto a solito quas habent modice meliores ; quas exeuntes in via accipiant de vestiario et revertentes restituant . 
Stramenta autem lectorum sufficiant matta , sagum et lena , et capitale . 
Quae tamen lecta frequenter ab abbate scrutinanda sunt propter opus peculiare , ne inveniatur ; et si cui inventum fuerit quod ab abbate non accepit , gravissimae disciplinae subiaceat . 
Et ut hoc vitium peculiaris radicitus amputetur , dentur ab abbate omnia quae sunt necessaria , id est cuculla , tunica , pedules , caligas , bracile , cultellum , graphium , acum , mappula , tabulas , ut omnis auferatur necessitatis excusatio . 
A quo tamen abbate semper consideretur illa sententia Actuum Apostolorum , quia dabatur singulis prout cuique opus erat . 
Ita ergo et abbas consideret infirmitates indigentium , non malum voluntatem invidentium ; in omnibus tamen iudiciis suis Dei retributionem cogitet . 
Mensa abbatis cum hospitibus et peregrinis sit semper . 
Quotiens tamen minus sunt hospites , quos vult de fratribus vocare in ipsius sit potestate . 
Seniore tamen uno aut duo semper cum fratribus dimittendum propter disciplinam . 
Artifices si sunt in monasterio cum omni humilitate faciant ipsas artes , si permiserit abbas . 
Quod si aliquis ex eis extollitur pro scientia artis suae , eo quod videatur aliquid conferre monasterio , hic talis erigatur ab ipsa arte et denuo per eam non transeat , nisi forte humiliato ei iterum abbas iubeat . 
Si quid vero ex operibus artificum venumdandum est , videant ipsi per quorum manus transigenda sint ne aliquam fraudem praesumant . 
Memorentur semper Ananiae et Saphirae , ne forte mortem quam illi in corpore pertulerunt , hanc isti vel omnes qui aliquam fraudem de rebus monasterii fecerint in anima patiantur . 
Noviter veniens quis ad conversationem , non ei facilis tribuatur ingressus , sed sicut ait Apostolus : Ergo si veniens perseveraverit pulsans et illatas sibi iniurias et difficultatem ingressus post quattuor aut quinque dies visus fuerit patienter portare et persistere petitioni suae , adnuatur ei ingressus et sit in cella hospitum paucis diebus . 
Postea autem sit in cella noviciorum ubi meditent et manducent et dormiant . 
Et senior eis talis deputetur qui aptus sit ad lucrandas animas , qui super eos omnino curiose intendat . 
Et sollicitudo sit si revera Deum quaerit , si sollicitus est ad opus Dei , ad oboedientiam , ad opprobria . 
Praedicentur ei omnia dura et aspera per quae itur ad Deum . 
Si promiserit de stabilitate sua perseverantia , post duorum mensuum circulum legatur ei haec regula per ordinem et dicatur ei : Ecce lex sub qua militare vis ; si potes observare , ingredere ; si vero non potes , liber discede . 
Si adhuc steterit , tunc ducatur in supradictam cellam noviciorum et iterum probetur in omni patientia . 
Et post sex mensuum circuitum legatur ei regula , ut sciat ad quod ingreditur . 
Et si adhuc stat , post quattuor menses iterum relegatur ei eadem regula . 
Et si habita se cum deliberatione promiserit se omnia custodire et cuncta sibi imperata servare , tunc suscipiatur in congregatione , sciens et lege regulae constitutum quod ei ex illa die non liceat egredi de monasterio , nec collum excutere de sub iugo regulae quem sub tam morosam deliberationem licuit aut excusare aut suscipere . 
Suscipiendus autem in oratorio coram omnibus promittat de stabilitate sua et conversatione morum suorum et oboedientia , coram Deo et sanctis eius , ut si aliquando aliter fecerit , ab eo se damnandum sciat quem irridit . 
De qua promissione sua faciat petitionem ad nomen sanctorum quorum reliquiae ibi sunt et abbatis praesentis . 
Quam petitionem manu sua scribat , aut certe , si non scit litteras , alter ab eo rogatus scribat et ille novicius signum faciat et manu sua eam super altare ponat . 
Quam dum imposuerit , incipiat ipse novicius mox hunc versum : Quem versum omnis congregatio tertio respondeat , adiungentes Gloria Patri . 
Tunc ille frater novicius prosternatur singulorum pedibus ut orent pro eo , et iam ex illa die in congregatione reputetur . 
Res , si quas habet , aut eroget prius pauperibus aut facta sollemniter donatione conferat monasterio , nihil sibi reservans ex omnibus , quippe qui ex illo die nec proprii corporis potestatem se habiturum scit . 
Mox ergo in oratorio exuatur rebus propriis quibus vestitus est et induatur rebus monasterii . 
Illa autem vestimenta quibus exutus est reponantur in vestiario conservanda , ut si aliquando suadenti diabolo consenserit ut egrediatur de monasterio - quod absit - tunc exutus rebus monasterii proiciatur . 
Illam tamen petitionem eius , quam desuper altare abbas tulit , non recipiat , sed in monasterio reservetur . 
Si quis forte de nobilibus offerit filium suum Deo in monasterio , si ipse puer minor aetate est , parentes eius faciant petitionem quam supra diximus et cum oblatione ipsam petitionem et manum pueri involvant in palla altaris , et sic eum offerant . 
De rebus autem suis , aut in praesenti petitione promittant sub iureiurando quia numquam per se , numquam per suffectam personam nec quolibet modo ei aliquando aliquid dant aut tribuunt occasionem habendi ; vel certe si hoc facere noluerint et aliquid offerre volunt in eleemosynam monasterio pro mercede sua , faciant ex rebus quas dare volunt monasterio donationem , reservato sibi , si ita voluerint , usufructu . 
Atque ita omnia obstruantur ut nulla suspicio remaneat puero per quam deceptus perire possit - quod absit - quod experimento didicimus . 
Similiter autem et pauperiores faciant . 
Qui vero ex toto nihil habent , simpliciter petitionem faciant et cum oblatione offerant filium suum coram testibus . 
Si quis de ordine sacerdotum in monasterio se suscipi rogaverit , non quidem citius ei assentiatur . 
Tamen , si omnino persteterit in hac supplicatione , sciat se omnem regulae disciplinam servaturum , nec aliquid ei relaxabitur , ut sit sicut scriptum est : Concedatur ei tamen post abbatem stare et benedicere aut missas tenere , si tamen iusserit ei abbas ; sin alias , ullatenus aliqua praesumat , sciens se disciplinae regulari subditum , et magis humilitatis exempla omnibus det . 
Et si forte ordinationis aut alicuius rei causa fuerit in monasterio , illum locum attendat quando ingressus est in monasterio , non illum qui ei pro reverentia sacerdotii concessus est . 
Clericorum autem si quis eodem desiderio monasterio sociari voluerit , loco mediocri collocentur ; et ipsi tamen si promittunt de observatione regulae vel propria stabilitate . 
Si quis monachus peregrinus de longinquis provinciis supervenerit , si pro hospite voluerit habitare in monasterio et contentus est consuetudinem loci quam invenerit , et non forte superfluitate sua perturbat monasterium , sed simpliciter contentus est quod invenerit , suscipiatur quanto tempore cupit . 
Si qua sane rationabiliter et cum humilitate caritatis reprehendit aut ostendit , tractet abbas prudenter ne forte pro hoc ipsud eum Dominus direxerit . 
Si vero postea voluerit stabilitatem suam firmare , non renuatur talis voluntas , et maxime quia tempore hospitalitatis potuit eius vita dinosci . 
Quod si superfluus aut vitiosus inventus fuerit tempore hospitalitatis , non solum non debet sociari corpori monasterii , verum etiam dicatur ei honeste ut discedat , ne eius miseria etiam alii vitientur . 
Quod si non fuerit talis qui mereatur proici , non solum si petierit suscipiatur congregationi sociandus , verum etiam suadeatur ut stet , ut eius exemplo alii erudiantur , et quia in omni loco uni Domino servitur , uni regi militatur . 
Quem si etiam talem esse perspexerit abbas , liceat eum in superiori aliquantum constituere loco . 
Non solum autem monachum , sed etiam de suprascriptis gradibus sacerdotum vel clericorum stabilire potest abbas in maiori quam ingrediuntur loco , si eorum talem perspexerit esse vitam . 
Si quis abbas sibi presbyterum vel diaconem ordinari petierit , de suis eligat qui dignus sit sacerdotio fungi . 
Ordinatus autem caveat elationem aut superbiam , nec quicquam praesumat nisi quod ei ab abbate praecipitur , sciens se multo magis disciplinae regulari subdendum . 
Nec occasione sacerdotii obliviscatur regulae oboedientiam et disciplinam , sed magis ac magis in Deum proficiat . 
Locum vero illum semper attendat quod ingressus est in monasterio , praeter officium altaris , et si forte electio congregationis et voluntas abbatis pro vitae merito eum promovere voluerint . 
Qui tamen regulam decanis vel praepositis constitutam sibi servare sciat . 
Quod si aliter praesumpserit , non sacerdos sed rebellio iudicetur . 
Et saepe admonitus si non correxerit , etiam episcopus adhibeatur in testimonio . 
Quod si nec sic emendaverit , clarescentibus culpis , proiciatur de monasterio , si tamen talis fuerit eius contumacia ut subdi aut oboedire regulae nolit . 
Ordines suos in monasterio ita conservent ut conversationis tempus ut vitae meritum discernit utque abbas constituerit . 
Qui abbas non conturbet gregem sibi commissum nec , quasi libera utens potestate , iniuste disponat aliquid , sed cogitet semper quia de omnibus iudiciis et operibus suis redditurus est Deo rationem . 
Ergo secundum ordines quos constituerit vel quos habuerint ipsi fratres sic accedant ad pacem , ad communionem , ad psalmum imponendum , in choro standum ; et in omnibus omnino locis aetas non discernat ordines nec praeiudicet , quia Samuel et Daniel pueri presbyteros iudicaverunt . 
Ergo excepto hos quos , ut diximus , altiori consilio abbas praetulerit vel degradaverit certis ex causis , reliqui omnes ut convertuntur ita sint , ut verbi gratia qui secunda hora diei venerit in monasterio iuniorem se noverit illius esse qui prima hora venit diei , cuiuslibet aetatis aut dignitatis sit , pueris per omnia ab omnibus disciplina conservata . 
Iuniores igitur priores suos honorent , priores minores suos diligant . 
In ipsa appellatione nominum nulli liceat alium puro appellare nomine , sed priores iuniores suos fratrum nomine , iuniores autem priores suos nonnos vocent , quod intellegitur paterna reverentia . 
Abbas autem , quia vices Christi creditur agere , dominus et abbas vocetur , non sua assumptione sed honore et amore Christi ; ipse autem cogitet et sic se exhibeat ut dignus sit tali honore . 
Ubicumque autem sibi obviant fratres , iunior priorem benedictionem petat . 
Transeunte maiore minor surgat et det ei locum sedendi , nec praesumat iunior consedere nisi ei praecipiat senior suus , ut fiat quod scriptum est : Pueri parvi vel adulescentes in oratorio vel ad mensas cum disciplina ordines suos consequantur . 
Foris autem vel ubiubi , et custodiam habeant et disciplinam , usque dum ad intellegibilem aetatem perveniant . 
In abbatis ordinatione illa semper consideretur ratio ut hic constituatur quem sive omnis concors congregatio secundum timorem Dei , sive etiam pars quamvis parva congregationis saniore consilio elegerit . 
Vitae autem merito et sapientiae doctrina eligatur qui ordinandus est , etiam si ultimus fuerit in ordine congregationis . 
Quod si etiam omnis congregatio vitiis suis - quod quidem absit - consentientem personam pari consilio elegerit , et vitia ipsa aliquatenus in notitia episcopi ad cuius dioecesim pertinet locus ipse vel ad abbates aut christianos vicinos claruerint , prohibeant pravorum praevalere consensum , sed domui Dei dignum constituant dispensatorem , scientes pro hoc se recepturos mercedem bonam , si illud caste et zelo Dei faciant , sicut e diverso peccatum si neglegant . 
Ordinatus autem abbas cogitet semper quale onus suscepit et cui redditurus est rationem vilicationis suae , sciatque sibi oportere prodesse magis quam praeesse . 
Oportet ergo eum esse doctum lege divina , ut sciat et sit unde proferat nova et vetera , castum , sobrium , misericordem , et semper ut idem ipse consequatur . 
Oderit vitia , diligat fratres . 
In ipsa autem correptione prudenter agat et ne quid nimis , ne dum nimis eradere cupit aeruginem frangatur vas ; suamque fragilitatem semper suspectus sit , memineritque calamum quassatum non conterendum . 
In quibus non dicimus ut permittat nutriri vitia , sed prudenter et cum caritate ea amputet , ut viderit cuique expedire sicut iam diximus , et studeat plus amari quam timeri . 
Non sit turbulentus et anxius , non sit nimius et obstinatus , non sit zelotypus et nimis suspiciosus , quia numquam requiescit ; in ipsis imperiis suis providus et consideratus , et sive secundum Deum sive secundum saeculum sit opera quam iniungit , discernat et temperet , cogitans discretionem sancti Iacob dicentis : Haec ergo aliaque testimonia discretionis matris virtutum sumens , sic omnia temperet ut sit et fortes quod cupiant et infirmi non refugiant . 
Saepius quidem contigit ut per ordinationem praepositi scandala gravia in monasteriis oriantur , dum sint aliqui maligno spiritu superbiae inflati et aestimantes se secundos esse abbates , assumentes sibi tyrannidem , scandala nutriunt et dissensiones in congregationes faciunt , et maxime in illis locis ubi ab eodem sacerdote vel ab eis abbatibus qui abbatem ordinant , ab ipsis etiam et praepositus ordinatur . 
Quod quam sit absurdum facile advertitur , quia ab ipso initio ordinationis materia ei datur superbiendi , dum ei suggeritur a cogitationibus suis exutum eum esse a potestate abbatis sui , quia ab ipsis es et tu ordinatus a quibus et abbas . 
Hinc suscitantur invidiae , rixae , detractiones , aemulationes , dissensiones , exordinationes , ut dum contraria sibi abbas praepositusque sentiunt , et ipsorum necesse est sub hanc dissensionem animas periclitari , et hi qui sub ipsis sunt , dum adulantur partibus , eunt in perditionem . 
Cuius periculi malum illos respicit in capite qui talius inordinationis se fecerunt auctores . 
Ideo nos vidimus expedire propter pacis caritatisque custodiam in abbatis pendere arbitrio ordinationem monasterii sui ; et si potest fieri per decanos ordinetur , ut ante disposuimus , omnis utilitas monasterii , prout abbas disposuerit , ut , dum pluribus committitur , unus non superbiat . 
Quod si aut locus expetit aut congregatio petierit rationabiliter cum humilitate et abbas iudicaverit expedire , quemcumque elegerit abbas cum consilio fratrum timentium Deum ordinet ipse sibi praepositum . 
Qui tamen praepositus illa agat cum reverentia quae ab abbate suo ei iniuncta fuerint , nihil contra abbatis voluntatem aut ordinationem faciens , quia quantum praelatus est ceteris , ita eum oportet sollicitius observare praecepta regulae . 
Qui praepositus si repertus fuerit vitiosus aut elatione deceptus superbire , aut contemptor sanctae regulae fuerit comprobatus , admoneatur verbis usque quater ; si non emendaverit , adhibeatur ei correptio disciplinae regularis . 
Quod si neque sic correxerit , tunc deiciatur de ordine praepositurae et alius qui dignus est in loco eius surrogetur . 
Quod si et postea in congregatione quietus et oboediens non fuerit , etiam de monasterio pellatur . 
Cogitet tamen abbas se de omnibus iudiciis suis Deo reddere rationem , ne forte invidiae aut zeli flamma urat animam . 
Ad portam monasterii ponatur senex sapiens , qui sciat accipere responsum et reddere , et cuius maturitas eum non sinat vagari . 
Qui portarius cellam debebit habere iuxta portam , ut venientes semper praesentem inveniant a quo responsum accipiant . 
Et mox ut aliquis pulsaverit aut pauper clamaverit , Deo gratias respondeat aut Benedic , et cum omni mansuetudine timoris Dei reddat responsum festinanter cum fervore caritatis . 
Qui portarius si indiget solacio iuniorem fratrem accipiat . 
Monasterium autem , si possit fieri , ita debet constitui ut omnia necessaria , id est aqua , molendinum , hortum , vel artes diversas intra monasterium exerceantur , ut non sit necessitas monachis vagandi foris , quia omnino non expedit animabus eorum . 
Hanc autem regulam saepius volumus in congregatione legi , ne quis fratrum se de ignorantia excuset . 
Dirigendi fratres in via omnium fratrum vel abbatis se orationi commendent , et semper ad orationem ultimam operis Dei commemoratio omnium absentum fiat . 
Revertentes autem de via fratres ipso die quo redeunt per omnes canonicas horas , dum expletur opus Dei , prostrati solo oratorii ab omnibus petant orationem propter excessos , ne qui forte surripuerint in via visus aut auditus malae rei aut otiosi sermonis . 
Nec praesumat quisquam referre alio quaecumque foris monasterium viderit aut audierit , quia plurima destructio est . 
Quod si quis praesumpserit , vindictae regulari subiaceat . 
Similiter et qui praesumpserit claustra monasterii egredi vel quocumque ire vel quippiam quamvis parvum sine iussione abbatis facere . 
Si cui fratri aliqua forte gravia aut impossibilia iniunguntur , suscipiat quidem iubentis imperium cum omni mansuetudine et oboedientia . 
Quod si omnino virium suarum mensuram viderit pondus oneris excedere , impossibilitatis suae causas ei qui sibi praeest patienter et opportune suggerat , non superbiendo aut resistendo vel contradicendo . 
Quod si post suggestionem suam in sua sententia prioris imperium perduraverit , sciat iunior ita sibi expedire , et ex caritate , confidens de adiutorio Dei , oboediat . 
Praecavendum est ne quavis occasione praesumat alter alium defendere monachum in monasterio aut quasi tueri , etiam si qualivis consanguinitatis propinquitate iungantur . 
Nec quolibet modo id a monachis praesumatur , quia exinde gravissima occasio scandalorum oriri potest . 
Quod si quis haec transgressus fuerit , acrius coerceatur . 
Vitetur in monasterio omnis praesumptionis occasio ; atque constituimus ut nulli liceat quemquam fratrum suorum excommunicare aut caedere , nisi cui potestas ab abbate data fuerit . 
autem Infantum vero usque quindecim annorum aetates disciplinae diligentia ab omnibus et custodia sit ; sed et hoc cum omni mensura et ratione . 
Oboedientiae bonum non solum abbati exhibendum est ab omnibus , sed etiam sibi invicem ita oboediant fratres , scientes per hanc oboedientiae viam se ituros ad Deum . 
Praemisso ergo abbatis aut praepositorum qui ab eo constituuntur imperio , cui non permittimus privata imperia praeponi , de cetero omnes iuniores prioribus suis omni caritate et sollicitudine oboediant . 
Quod si quis contentiosus reperitur , corripiatur . 
Si quis autem frater pro quavis minima causa ab abbate vel a quocumque priore suo corripitur quolibet modo , vel si leviter senserit animos prioris cuiuscumque contra se iratos vel commotos quamvis modice , mox sine mora tamdiu prostratus in terra ante pedes eius iaceat satisfaciens , usque dum benedictione sanetur illa commotio . 
Quod qui contempserit facere , aut corporali vindictae subiaceat aut , si contumax fuerit , de monasterio expellatur . 
Sicut est zelus amaritudinis malus qui separat a Deo et ducit ad infernum , ita est zelus bonus qui separat a vitia et ducit ad Deum et ad vitam aeternam . 
Hunc ergo zelum ferventissimo amore exerceant monachi , id est ut infirmitates suas sive corporum sive morum patientissime tolerent , oboedientiam sibi certatim impendant ; nullus quod sibi utile iudicat sequatur , sed quod magis alio ; caritatem fraternitatis caste impendant , amore Deum timeant , abbatem suum sincera et humili caritate diligant , Christo omnino nihil praeponant , qui nos pariter ad vitam aeternam perducat . 
Regulam autem hanc descripsimus , ut hanc observantes in monasteriis aliquatenus vel honestatem morum aut initium conversationis nos demonstremus habere . 
Ceterum ad perfectionem conversationis qui festinat , sunt doctrinae sanctorum patrum , quarum observatio perducit hominem ad celsitudinem perfectionis . 
Quae enim pagina aut qui sermo divinae auctoritatis veteris ac novi testamenti non est rectissima norma vitae humanae ? 
Aut quis liber sanctorum catholicorum patrum hoc non resonat ut recto cursu perveniamus ad creatorem nostrum ? 
Necnon et Collationes Patrum et Instituta et Vitas eorum , sed et Regula sancti patris nostri Basilii , quid aliud sunt nisi bene viventium et oboedientium monachorum instrumenta virtutum ? 
Nobis autem desidiosis et male viventibus atque neglegentibus rubor confusionis est . 
Quisquis ergo ad patriam caelestem festinas , hanc minimam inchoationis regulam descriptam , adiuvante Christo , perfice , et tunc demum ad maiora quae supra commemoravimus doctrinae virtutumque culmina , Deo protegente , pervenies . 
Amen . 
