Stabat Mater dolorosa iuxta Crucem lacrimosa dum pendebat Filius ; cujus animam gementem contristatam et dolentem pertransivit gladius O quam tristis et afflicta fuit illa benedicta Mater Unigeniti ! 
Quae moerebat et dolebat , et tremebat , cum videbat Nati poenas inclyti . 
Quis est homo qui non fleret , Christi Matrem si videret in tanto supplicio ? 
quis non posset contristari piam matrem contemplari dolentem cum Filio ? 
Pro peccatis suae gentis vidit Iesum in tormentis et flagellis subditum . 
Vidit suum dulcem Natum morientem , desolatum , dum emisit spiritum . 
Eja , Mater , fons amoris , me sentire vim doloris fac ut tecum lugeam . 
Fac , ut ardeat cor meum in amando Christum Deum ut sibi complaceam . 
Sancta Mater , istud agas , Crucifixi fige plagas cordi meo valide . 
Tui nati vulnerati , tam dignati pro me pati , poenas mecum divide . 
Fac me vere tecum flere , Crucifixo condolere , donec ego vixero . 
Juxta Crucem tecum stare , et me tibi sociare in planctu desidero . 
Virgo virginum praeclara , mihi iam non sis amara , fac me tecum plangere . 
Fac ut portem Christi mortem , passionis fac consortem , et plagas recolere . 
Fac me plagis vulnerari , Cruce hac inebriari , ob amorem Filii . 
Inflammatus et accensus per te , Virgo , sim defensus in die judicii . 
Fac me cruce custodiri , morte Christi praemuniri . 
confoveri gratia . 
Quando corpus morietur , fac ut animae donetur paradisi gloria . 
Amen . 
