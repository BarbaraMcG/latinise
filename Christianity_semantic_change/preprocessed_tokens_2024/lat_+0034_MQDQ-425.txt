quibusque natis mobilis tellus stetit . 
nec ipse tantum Bacchus aut Bacchi parens adiere superos : ne qua pars probro uacet , mundus puellae serta Cnosiacae gerit . 
Thebana tellus matribus sparsa impiis quotiens nouercam fecit ! 
tardusque Eoo Phoebus effulsit mari retinere mersum iussus Oceano iubar ? 
non sic abibunt odia ; uiuaces aget uiolentus iras animus et saeuus dolor aeterna bella pace sublata geret . 
Quae bella ? 
quidquid horridum tellus creat inimica , quidquid pontus aut aer tulit terribile dirum pestilens atrox ferum , fractum atque domitum est . 
mea uertit odia : dum nimis saeua impero , patrem probaui , gloriae feci locum . 
narratur orbe . 
monstra iam desunt mihi minorque labor est Herculi iussa exequi , quam mihi iubere : laetus imperia excipit . 
quae fera tyranni iussa uiolento queant nocere iuueni ? 
quae timuit et quae fudit : armatus uenit leone et hydra . 
Nec satis terrae patent : effregit ecce limen inferni Iouis et opima uicti regis ad superos refert . 
uidi ipsa , uidi nocte discussa inferum et Dite domito spolia iactantem patri fraterna . 
cur non uinctum et oppressum trahit ipsum catenis paria sortitum Ioui Ereboque capto potitur ? 
en retegit Styga ! 
patefacta ab imis manibus retro uia est et sacra dirae mortis in aperto iacent . 
at ille , rupto carcere umbrarum ferox , de me triumphat et superbifica manu atrum per urbes ducit Argolicas canem . 
uiso labantem Cerbero uidi diem pauidumque Solem ; me quoque inuasit tremor , et terna monstri colla deuicti intuens timui imperasse . 
qui uicit ima : sceptra praeripiet patri . 
nec in astra lenta ueniet ut Bacchus uia : iter ruina quaeret et uacuo uolet regnare mundo . 
immota ceruix sidera et caelum tulit et me prementem : quaerit ad superos uiam . 
Perge , ira , perge et magna meditantem opprime , congredere , manibus ipsa dilacera tuis : quid tanta mandas odia ? 
discedant ferae , ipse imperando fessus Eurystheus uacet . 
emitte , Siculi uerticis laxa specum , tellus gigante Doris excusso tremens supposita monstri colla terrifici leuet , sublimis alias Luna concipiat feras sed uicit ista . 
quaeris Alcidae parem ? 
nemo est nisi ipse : bella iam se cum gerat . 
Adsint ab imo Tartari fundo excitae Eumenides , ignem flammeae spargant comae , uiperea saeuae uerbera incutiant manus . 
humana temne . 
iam Styga et manes , ferox , fugisse credis ? 
hic tibi ostendam inferos . 
educam et imo Ditis e regno extraham quidquid relictum est : ueniet inuisum Scelus suumque lambens sanguinem Impietas ferox Errorque et in se semper armatus Furor hoc hoc ministro noster utatur dolor . 
Incipite , famulae Ditis , ardentem citae concutite pinum et agmen horrendum anguibus Megaera ducat atque luctifica manu uastam rogo flagrante corripiat trabem . 
concutite pectus , acrior mentem excoquat quam qui caminis ignis Aetnaeis furit . 
ut possit animum captus Alcides agi , magno furore percitus , nobis prius insaniendum est : Iuno , cur nondum furis ? 
me me , sorores , mente deiectam mea uersate primam , facere si quicquam apparo dignum nouerca . 
uota mutentur mea : natos reuersus uideat incolumes pater manuque fortis redeat . 
inuisa quo nos Herculis uirtus iuuet . 
me uicit ? 
et se uincat et cupiat mori ab inferis reuersus . 
hic prosit mihi Ioue esse genitum . 
regam furentis arma , pugnanti Herculi tandem fauebo scelere perfecto licet admittat illas genitor in caelum manus . 
Mouenda iam sunt bella : clarescit dies ortuque Titan lucidus croceo subit . 
septem stellis Arcados ursae lucem uerso temone uocat . 
aspersa die dumeta rubent Phoebique fugit reditura soror . 
turbaque circa confusa sonat murmure mixto testata diem . 
molli petulans haedus in herba . 
Carbasa uentis credit dubius nauita uitae laxos aura complente sinus . 
praemia dextra : sentit tremulum linea piscem . 
tranquilla quies et laeta suo paruoque domus . 
durasque fores expers somni colit , hic nullo fine beatas componit opes gazis inhians et congesto pauper in auro . 
fluctuque magis mobile uulgus aura tumidum tollit inani ; hic clamosi rabiosa fori iurgia uendens improbus iras et uerba locat . 
nouit paucos secura quies , qui uelocis memores aeui tempora numquam reditura tenent . 
uertitur anni . 
durae peragunt pensa sorores nec sua retro fila reuoluunt . 
Stygias ultro quaerimus undas . 
nulli scriptum proferre diem : recipit populos urna citatos . 
tutoque tegat . 
sordida paruae fortuna domus : alte uirtus animosa cadit . 
Sed maesta uenit crine soluto Megara paruum comitata gregem , tardusque senio graditur Alcidae parens . 
O magne Olympi rector et mundi arbiter , iam statue tandem grauibus aerumnis modum finemque cladi . 
nulla lux umquam mihi secura fulsit : finis alterius mali gradus est futuri . 
paratur hostis ; antequam laetam domum contingat , aliud iussus ad bellum meat ; nec ulla requies tempus aut ullum uacat , nisi dum iubetur . 
infantis aetas ? 
monstra superauit prius quam nosse posset . 
artos serenis uultibus nodos tulit , et tumida tenera guttura elidens manu prolusit hydrae . 
pressus lacertis gemuit Herculeis leo . 
taurumque centum non leuem populis metum ? 
inter remotos gentis Hesperiae greges pastor triformis litoris Tartesii peremptus , acta est praeda ab occasu ultimo : notum Cithaeron pauit Oceano pecus . 
penetrare iussus solis aestiui plagas et adusta medius regna quae torret dies utrimque montes soluit ac rupto obice latam ruenti fecit Oceano uiam . 
aurifera uigilis spolia serpentis tulit . 
quid ? 
saeua Lernae monstra , numerosum malum , non igne demum uicit et docuit mori , solitasque pinnis condere obductis diem petit ab ipsis nubibus Stymphalidas ? 
non uicit illum caelibis semper tori regina gentis uidua Thermodontiae , nec ad omne clarum facinus audaces manus stabuli fugauit turpis Augei labor . 
Quid ista prosunt ? 
orbe defenso caret . 
sensere terrae pacis auctorem suae abesse terris : prosperum ac felix scelus uirtus uocatur ; sontibus parent boni , ius est in armis , opprimit leges timor . 
gnatos paterni cadere regni uindices ipsumque , Cadmi nobilis stirpem ultimam , occidere , uidi regium capiti decus cum capite raptum quis satis Thebas fleat ? 
ferax deorum terra , quem dominum tremit ! 
caelo relicto uenit , haec quae caelites recepit et quae fecit et fas sit loqui fortasse faciet , sordido premitur iugo . 
Cadmea proles atque Ophionium genus , quo reccidistis ? 
suis carentem finibus , nostris grauem . 
qui scelera terra quique persequitur mari ac saeua iusta sceptra confregit manu nunc seruit absens fertque quae fieri uetat , tenetque Thebas exul Herculeas Lycus . 
sed non tenebit . 
aderit et poenas petet subitusque ad astra emerget ; inueniet uiam aut faciet . 
Adsis sospes et remees tuis tandemque uenias uictor ad uictam domum . 
abrumpe tenebras ; nulla si retro uia iterque clusum est , orbe diducto redi et quidquid atra nocte possessum latet emitte tecum . 
quantum imperatum est . 
Magna sed nimium loquor ignara nostrae sortis . 
unde illum mihi quo te tuamque dexteram amplectar diem reditusque lentos nec mei memores querar ? 
centena tauri colla ; tibi , frugum potens , secreta reddam sacra ; tibi muta fide longas Eleusin tacita iactabit faces . 
florere patrem . 
si qua te maior tenet clausum potestas , sequimur : aut omnis tuo defende reditu sospes aut omnes trahe . 
trahes nec ullus eriget fractos deus . 
seruans torum gnatosque magnanimi Herculis , meliora mente concipe atque animum excita . 
aderit profecto , qualis ex omni solet labore , maior . 
Quod nimis miseri uolunt , hoc facile credunt . 
numquam moueri posse nec tolli putant : prona est timoris semper in peius fides . 
Demersus ac defossus et toto insuper oppressus orbe quam uiam ad superos habet ? 
et fluctuantes more turbati maris adit harenas bisque discedens fretum et bis recurrens , cumque deserta rate deprensus haesit Syrtium breuibus uadis et puppe fixa maria superauit pedes . 
Iniqua raro maximis uirtutibus fortuna parcit ; nemo se tuto diu periculis offerre tam crebris potest : quem saepe transit casus , aliquando inuenit . 
et qualis animo est talis incessu uenit aliena dextra sceptra concutiens Lycus . 
sed clara uirtus : qui genus iactat suum , aliena laudat . 
rapta sed trepida manu sceptra optinentur ; omnis in ferro est salus : quod ciuibus tenere te inuitis scias , strictus tuetur ensis . 
haut stabile regnum est ; una sed nostras potest fundare uires iuncta regali face thalamisque Megara : ducet e genere inclito nouitas colorem nostra . 
quod si impotenti pertinax animo abnuet , stat tollere omnem penitus Herculeam domum . 
inuidia factum ac sermo popularis premet ? 
ars prima regni est posse in inuidia pati . 
namque ipsa , tristi uestis obtentu caput uelata , iuxta praesides adstat deos , laterique adhaeret uerus Alcidae sator . 
Quidnam iste , nostri generis exitium ac lues , noui parat ? 
quid temptat ? 
a stirpe nomen regia , facilis mea parumper aure uerba patienti excipe . 
nihil relinquent bella ; tum uastis ager squalebit aruis , subdita tectis face altus sepultas obruet gentes cinis . 
sociemur animis ; pignus hoc fidei cape : continge dextram . 
quid truci uultu siles ? 
Egone ut parentis sanguine aspersam manum fratrumque gemina caede contingam ? 
pax ante fida niuibus et flammis erit et Scylla Siculum iunget Ausonio latus , priusque multo uicibus alternis fugax Euripus unda stabit Euboica piger . 
patrium quid ultra est ? 
una res superest mihi fratre ac parente carior , regno ac lare : odium tui , quod esse cum populo mihi commune doleo : pars quota ex isto mea est ? 
sequitur superbos ultor a tergo deus . 
Thebana noui regna : quid matres loquar passas et ausas scelera ? 
quid geminum nefas mixtumque nomen coniugis gnati patris ? 
quid bina fratrum castra ? 
quid totidem rogos ? 
riget superbo Tantalis luctu parens maestusque Phrygio manat in Sipylo lapis . 
quin ipse toruum subrigens crista caput Illyrica Cadmus regna permensus fuga longas reliquit corporis tracti notas . 
haec te manent exempla : dominare ut libet , dum solita regni fata te nostri uocent . 
Agedum efferatas rabida uoces amoue et disce regum imperia ab Alcide pati . 
dextra regamque cuncta sine legum metu quas arma uincunt , pauca pro causa loquar nostra . 
cruento cecidit in bello pater ? 
cecidere fratres ? 
stricti ensis ira ; bella delectat cruor . 
sed ille regno pro suo , nos improba cupidine acti ? 
quaeritur belli exitus , non causa . 
deponere odia . 
non ut inflexo genu regnantem adores petimus : hoc ipsum placet animo ruinas quod capis magno tuas ; es rege coniunx digna : sociemus toros . 
Gelidus per artus uadit exanguis tremor . 
quod facinus aures pepulit ? 
haut equidem horrui , cum pace rupta bellicus muros fragor circumsonaret , pertuli intrepide omnia : thalamos tremesco ; capta nunc uideor mihi . 
mors protrahatur lenta : non uincet fidem uis ulla nostram ; moriar , Alcide , tua . 
Animosne mersus inferis coniunx facit ? 
Inferna tetigit , posset ut supera assequi . 
Telluris illum pondus immensae premit . 
Nullo premetur onere , qui caelum tulit . 
Cogere . 
Cogi qui potest nescit mori . 
Effare thalamis quod nouis potius parem regale munus . 
Aut tuam mortem aut meam . 
Moriere demens . 
Coniugi occurram meo . 
Sceptrone nostro famulus est potior tibi ? 
Quot iste famulus tradidit reges neci ! 
Cur ergo regi seruit et patitur iugum ? 
Imperia dura tolle : quid uirtus erit ? 
Obici feris monstrisque uirtutem putas ? 
Virtutis est domare quae cuncti pauent . 
Tenebrae sequentem magna Tartareae premunt . 
Non est ad astra mollis e terris uia . 
Quo patre genitus caelitum sperat domos ? 
partes meae sunt reddere Alcidae patrem genusque uerum . 
sparsam cruore postque defensos deos nondum liquet de patre ? 
mentimur Iouem ? 
Iunonis odio crede . 
Quid uiolas Iouem ? 
mortale caelo non potest iungi genus . 
Communis ista pluribus causa est deis . 
Famuline fuerant ante quam fierent dei ? 
Pastor Pheraeos Delius pauit greges . 
Sed non per omnes exul errauit plagas . 
Quem profuga terra mater errante edidit ? 
Num monstra saeua Phoebus aut timuit feras ? 
Primus sagittas imbuit Phoebi draco . 
Quam grauia partus tulerit ignoras mala ? 
E matris utero fulmine eiectus puer mox fulminanti proximus patri stetit . 
quid ? 
non latuit infans rupis exesae specu ? 
sollicita tanti pretia natales habent semperque magno constitit nasci deum . 
Quemcumque miserum uideris , hominem scias . 
Quemcumque fortem uideris , miserum neges . 
Fortem uocemus cuius ex umeris leo , donum puellae factus , et claua excidit fulsitque pictum ueste Sidonia latus ? 
ad non uirilem tympani mouit sonum , mitra ferocem barbara frontem premens ? 
auro decorum syrma barbarico trahit : post multa uirtus opera laxari solet . 
ipsius haec sunt opera . 
ipsius opus est uulneri et ferro obuius mortem coactus integer Cycnus pati , nec unus una Geryon uictus manu . 
eris inter istos qui tamen nullo stupro laesere thalamos . 
Ioui dedisti coniugem , regi dabit ; et te magistro non nouum hoc discet nurus , etiam uiro probante meliorem sequi . 
sin copulari pertinax taedis negat , uel ex coacta nobilem partum feram . 
Vmbrae Creontis et penates Labdaci et nuptiales impii Oedipodae faces , nunc solita nostro fata coniugio date . 
nunc nunc , cruentae regis Aegypti nurus , adeste multo sanguine infectae manus . 
dest una numero Danais : explebo nefas . 
Coniugia quoniam peruicax nostra abnuis regemque terres , sceptra quid possint scies . 
ad supera uictor lumina Alcides uehi . 
Congerite siluas : templa supplicibus suis iniecta flagrent , coniugem et totum gregem consumat unus igne subiecto rogus . 
rogare quod me deceat , ut primus cadam . 
Qui morte cunctos luere supplicium iubet nescit tyrannus esse : diuersa inroga ; miserum ueta perire , felicem iube . 
sacro regentem maria uotiuo colam . 
Pro numinum uis summa , pro caelestium rector parensque , cuius excussis tremunt humana telis , impiam regis feri compesce dextram ! 
quid deos frustra precor ? 
ubicumque es , audi , gnate . 
cur subito labant agitata motu templa ? 
cur mugit solum ? 
infernus imo sonuit e fundo fragor . 
audimur ! 
est est sonitus Herculei gradus . 
quam non aequa bonis praemia diuidis ! 
Eurystheus facili regnet in otio , Alcmena genitus bella per omnia monstris exagitet caeliferam manum ? 
deceptis referat mala sororibus , cum somno dederit peruigiles genas pomis diuitibus praepositus draco ? 
calcauitque freti terga rigentia et mutis tacitum litoribus mare . 
illic dura carent aequora fluctibus , et qua plena rates carbasa tenderent , intonsis teritur semita Sarmatis . 
stat pontus , uicibus mobilis annuis , nauem nunc facilis , nunc equitem pati . 
et peltam et niuei uincula pectoris , uictorem posito suspiciens genu . 
Qua spe praecipites actus ad inferos , audax ire uias inremeabiles , uidisti Siculae regna Proserpinae ? 
et cum Mors auidis pallida dentibus gentes innumeras manibus intulit , uno tot populi remige transeunt . 
Euincas utinam iura ferae Stygis Parcarumque colos non reuocabiles . 
et mortis dominus pertimuit mori . 
fatum rumpe manu , tristibus inferis prospectus pateat lucis et inuius limes det faciles ad superos uias . 
umbrarum dominos et prece supplici Orpheus , Eurydicen dum repetit suam . 
mulcet non solitis uocibus inferos , et surdis resonat clarius in locis . 
quaerunt ac ueteres excutiunt reos flentes Eurydicen iuridici sedent . 
tu non ante tuam respice coniugem , quam cum clara deos obtulerit dies Spartanique aderit ianua Taenari . 
' odit uerus amor nec patitur moras : munus dum properat cernere , perdidit . 
Quae uinci potuit regia carmine , haec uinci poterit regia uiribus . 
da , Phoebe , ueniam , si quid inlicitum tui uidere uultus : iussus in lucem extuli arcana mundi . 
imas pete undas . 
quisquis ex alto aspicit terrena , facie pollui metuens noua , aciem reflectat oraque in caelum erigat portenta fugiens : hoc nefas cernant duo , qui aduexit et quae iussit . 
regnare potui : noctis aeternae chaos et nocte quiddam grauius et tristes deos et fata uici . 
morte contempta redi : quid restat aliud ? 
cessare nostras , Iuno : quae uinci iubes ? 
Sed templa quare miles infestus tenet limenque sacrum terror armorum obsidet ? 
tristi silentem nubilo liquit domum ? 
estne ille natus ? 
membra laetitia stupent . 
O nate , certa at sera Thebarum salus , teneone in auras editum an uana fruor deceptus umbra ? 
tune es ? 
umerosque et alto nobile in trunco caput . 
Vnde iste , genitor , squalor et lugubribus amicta coniunx ? 
unde tam foedo obsiti paedore nati ? 
quae domum clades grauat ? 
natos parentem coniugem leto petit . 
Ingrata tellus , nemo ad Herculeae domus auxilia uenit ? 
uidit hoc tantum nefas defensus orbis ? 
cur diem questu tero ? 
fiatque summus hostis Alcidae Lycus . 
ad hauriendum sanguinem inimicum feror ; Theseu , resiste , ne qua uis subita ingruat . 
me bella poscunt , differ amplexus , parens , coniunxque differ . 
me iam redisse . 
Flebilem ex oculis fuga , regina , uultum , tuque nato sospite lacrimas cadentes reprime : si noui Herculem , Lycus Creonti debitas poenas dabit . 
lentum est dabit : dat ; hoc quoque est lentum : dedit . 
Votum secundet qui potest nostrum deus rebus que lassis adsit . 
O magni comes magnanime nati , pande uirtutum ordinem , quam longa maestos ducat ad manes uia , ut uincla tulerit dura Tartareus canis . 
Memorare cogis acta securae quoque horrenda menti . 
uix adhuc certa est fides uitalis aurae , torpet acies luminum hebetesque uisus uix diem insuetum ferunt . 
remanet pauoris neue te fructu optimo frauda laborum : quae fuit durum pati , meminisse dulce est . 
fare casus horridos . 
quaesiuit orbe mater , ut iura abdita et operta terris liceat impune eloqui . 
hiatque rupes alta et immenso specu ingens uorago faucibus uastis patet latumque pandit omnibus populis iter . 
fulgorque dubius solis adflicti cadit et ludit aciem : nocte sic mixta solet praebere lumen primus aut serus dies . 
hinc ampla uacuis spatia laxantur locis , in quae omne mersum pergat humanum genus . 
nec ire labor est ; ipsa deducit uia : ut saepe puppes aestus inuitas rapit , sic pronus aer urguet atque auidum chaos , gradumque retro flectere haut umquam sinunt umbrae tenaces . 
instatque dubius litus an fontem petat . 
palus inertis foeda Cocyti iacet ; hic uultur , illic luctifer bubo gemit omenque triste resonat infaustae strigis . 
taxo imminente , quam tenet segnis Sopor , Famesque maesta tabido rictu iacet Pudorque serus conscios uultus tegit . 
et cincta ferro Bella ; in extremo abdita iners Senectus adiuuat baculo gradum . 
Estne aliqua tellus Cereris aut Bacchi ferax ? 
non ulla ramos silua pomiferos habet : sterilis profundi uastitas squalet soli et foeda tellus torpet aeterno situ . 
nox atra mundo : cuncta maerore horrida ipsaque morte peior est mortis locus . 
Quid ille opaca qui regit sceptro loca ? 
qua sede positus temperat populos leues ? 
quem grauibus umbris spissa caligo alligat . 
et saxa fluctu uoluit Acheron inuius renauigari . 
cingitur duplici uado aduersa Ditis regia , atque ingens domus umbrante luco tegitur . 
haec porta regni . 
campus hanc circa iacet , in quo superbo digerit uultu sedens animas recentes . 
sed fulminantis : magna pars regni trucis est ipse dominus , cuius aspectus timet quidquid timetur . 
Verane est fama inferis tam sera reddi iura et oblitos sui sceleris nocentes debitas poenas dare ? 
quis iste ueri rector atque aequi arbiter ? 
Non unus alta sede quaesitor sedens iudicia trepidis sera sortitur reis . 
aditur illo Gnosius Minos foro , Rhadamanthus illo , Thetidis hoc audit socer . 
quod quisque fecit , patitur ; auctorem scelus repetit suoque premitur exemplo nocens : uidi cruentos carcere includi duces et impotentis terga plebeia manu scindi tyranni . 
iudex futurus . 
sanguine humano abstine quicumque regnas : scelera taxantur modo maiore uestra . 
Certus inclusos tenet locus nocentes ? 
utque fert fama , impios supplicia uinclis saeua perpetuis domant ? 
perit unda in ore ; poma destituunt famem . 
praebet uolucri Tityos aeternas dapes urnasque frustra Danaides plenas gerunt ; errant furentes impiae Cadmeides terretque mensas auida Phineas auis . 
Nunc ede nati nobilem pugnam mei . 
patrui uolentis munus an spolium refert ? 
Ferale tardis imminet saxum uadis , stupente ubi unda segne torpescit fretum . 
pauidosque manes squalidus gestat senex . 
impexa pendet barba , deformem sinum nodus coercet , concauae lucent genae ; regit ipse longo portitor conto ratem . 
repetebat umbras ; poscit Alcides uiam cedente turba ; dirus exclamat Charon : ' quo pergis , audax ? 
siste properantem gradum . 
scanditque puppem . 
cumba populorum capax succubuit uni ; sidit et grauior ratis utrimque Lethen latere titubanti bibit . 
Stygiae paludis ultimos quaerens sinus fecunda mergit capita Lernaeus labor . 
regnum tuetur . 
sordidum tabo caput lambunt colubrae , uiperis horrent iubae longusque torta sibilat cauda draco . 
missumque captat aure subrecta sonum , sentire et umbras solitus . 
serpens per armos . 
uocis horrendae fragor per ora missus terna felices quoque exterret umbras . 
uictrice magnum dextera robur gerens . 
huc nunc et illuc uerbere assiduo rotat , ingeminat ictus . 
domitus infregit minas et cuncta lassus capita summisit canis antroque toto cessit . 
uterque solio dominus et duci iubet ; me quoque petenti munus Alcidae dedit . 
componit aures timidus et patiens trahi erumque fassus , ore summisso obsequens , utrumque cauda pulsat anguifera latus . 
resumit animos uictus et uastas furens quassat catenas ; paene uictorem abstulit pronumque retro uexit et mouit gradu . 
ira furentem et bella temptantem inrita intulimus orbi . 
aciemque retro flexit atque omni petit ceruice terram ; tum sub Herculeas caput abscondit umbras . 
Densa sed laeto uenit clamore turba frontibus laurum gerens magnique meritas Herculis laudes canit . 
Natus Eurystheus properante partu iusserat mundi penetrare fundum : derat hoc solum numero laborum , tertiae regem spoliare sortis . 
ducit ad manes uia qua remotos tristis et nigra metuenda silua , sed frequens magna comitante turba . 
tristis et longa satiata uita ; pars adhuc currit melioris aeui : uirgines nondum thalamis iugatae et comis nondum positis ephebi matris et nomen modo doctus infans . 
his datum solis , minus ut timerent , igne praelato releuare noctem ; ceteri uadunt per opaca tristes . 
obrutum tota caput esse terra ? 
stat chaos densum tenebraeque turpes et color noctis malus ac silentis otium mundi uacuaeque nubes . 
nemo ad id sero uenit , unde numquam , cum semel uenit , poterit reuerti . 
quid iuuat , durum , properare , fatum ? 
uela Cocyto : tibi crescit omne , et quod occasus uidet et quod ortus . 
parce uenturis : tibi , mors , paramur ; sis licet segnis , properamus ipsi : prima quae uitam dedit hora carpit . 
Thebis laeta dies adest . 
cessent deposito iugo arui fertilis incolae . 
umbras corporibus negat ; quodcumque alluitur solum longo Tethyos ambitu , Alcidae domuit labor . 
pacatis redit inferis . 
iam nullus superest timor : nil ultra iacet inferos . 
Stantes sacrificus comas dilecta tege populo . 
Vltrice dextra fusus aduerso Lycus terram cecidit ore ; tum quisquis comes fuerat tyranni iacuit et poenae comes . 
nunc sacra patri uictor et superis feram caesisque meritas uictimis aras colam . 
geminumque numen Phoebus et Phoebi soror ( soror sagittis aptior , Phoebus lyrae ) fraterque quisquis incolit caelum meus non ex nouerca frater . 
Arabesque odoris quidquid arboribus legunt conferte in aras , pinguis exundet uapor . 
tu conditores urbis et siluestria trucis antra Zethi , nobilis Dircen aquae laremque regis aduenae Tyrium coles . 
date tura flammis . 
Nate , manantes prius manus cruenta caede et hostili expia . 
Vtinam cruore capitis inuisi deis libare possem : gratior nullus liquor tinxisset aras ; uictima haut ulla amplior potest magisque opima mactari Ioui , quam rex iniquus . 
opta labores , detur aliquando otium quiesque fessis . 
ferrum omne teneat ruris innocui labor ensesque lateant . 
nulla tempestas fretum uiolenta turbet , nullus irato Ioue exiliat ignis , nullus hiberna niue nutritus agros amnis euersos trahat . 
uenena cessent , nulla nocituro grauis suco tumescat herba . 
non saeui ac truces regnent tyranni ; si quod etiamnum est scelus latura tellus , properet , et si quod parat monstrum , meum sit . 
Sed quid hoc ? 
cinxere tenebrae . 
Phoebus obscuro meat sine nube uultu . 
quis diem retro fugat agitque in ortus ? 
unde nox atrum caput ignota profert ? 
unde tot stellae polum implent diurnae ? 
caeli refulget parte non minima leo iraque totus feruet et morsus parat . 
hiemsque gelido frigida spatio refert uno impetu transiliet et uerni petet frangetque tauri colla . 
Quod subitum hoc malum est ? 
quo , nate , uultus huc et huc acres refers acieque falsum turbida caelum uides ? 
Perdomita tellus , tumida cesserunt freta , inferna nostros regna sensere impetus : immune caelum est , dignus Alcide labor . 
in alta mundi spatia sublimis ferar , petatur aether : astra promittit pater . 
quid , si negaret ? 
non capit terra Herculem tandemque superis reddit . 
en ultro uocat omnis deorum coetus et laxat fores , una uetante . 
recipis et reseras polum ? 
an contumacis ianuam mundi traho ? 
dubitatur etiam ? 
uincla Saturno exuam contraque patris impii regnum impotens auum resoluam ; bella Titanes parent , me duce furentes ; saxa cum siluis feram rapiamque dextra plena Centauris iuga . 
iam monte gemino limitem ad superos agam : uideat sub Ossa Pelion Chiron suum , in caelum Olympus tertio positus gradu perueniet aut mittetur . 
magni tamen compesce dementem impetum . 
Quid hoc ? 
Gigantes arma pestiferi mouent . 
profugit umbras Tityos ac lacerum gerens et inane pectus quam prope a caelo stetit . 
Macetumque Tempe . 
rapuit hic Pindi iuga , hic rapuit Oeten , saeuit horrendum Mimans . 
serpentibus uallata , post raptum canem portam uacantem clausit opposita face . 
Sed ecce proles regis inimici latet , Lyci nefandum semen : inuiso patri haec dextra iam uos reddet . 
neruus sagittas . 
tela sic mitti decet Herculea . 
Quo se caecus impegit furor ? 
uulnere relicto . 
Ceteram prolem eruam omnisque latebras . 
quid moror ? 
maius mihi bellum Mycenis restat , ut Cyclopia euersa manibus saxa nostris concidant . 
rumpatque postes ; columen impulsum labet . 
perlucet omnis regia : hic uideo abditum gnatum scelesti patris . 
En blandas manus ad genua tendens uoce miseranda rogat . 
dextra precantem rapuit et circa furens bis ter rotatum misit ; ast illi caput sonuit , cerebro tecta disperso madent . 
at misera , paruum protegens gnatum sinu , Megara furenti similis e latebris fugit . 
Licet Tonantis profuga condaris sinu , petet undecumque temet haec dextra et feret . 
Quo misera pergis ? 
quam fugam aut latebras petis ? 
nullus salutis Hercule infesto est locus . 
lenire tempta . 
Parce iam , coniunx , precor , agnosce Megaram . 
gnatus hic uultus tuos habitusque reddit ; cernis , ut tendat manus ? 
Teneo nouercam . 
sed ante matrem paruulum hoc monstrum occidat . 
Quo tendis amens ? 
sanguinem fundes tuum ? 
Pauefactus infans igneo uultu patris perit ante uulnus , spiritum eripuit pauor . 
perfregit ossa , corpori trunco caput abest nec usquam est . 
cernere hoc audes , nimis uiuax senectus ? 
conuerte , falsum ac nomini turpem tuo remoue parentem , ne tuae laudi obstrepat . 
Quo te ipse , senior , obuium morti ingeris ? 
quo pergis amens ? 
profuge et obtectus late unumque manibus aufer Herculeis scelus . 
habet , pudendi regis excisa est domus . 
tibi hunc dicatum , maximi coniunx Iouis , gregem cecidi ; uota persolui libens te digna , et Argos uictimas alias dabit . 
Nondum litasti , nate : consumma sacrum . 
stat ecce ad aras hostia , expectat manum ceruice prona ; praebeo , occurro , insequor : macta quid hoc est ? 
errat acies luminum uisusque maeror hebetat ? 
an uideo Herculis manus trementes ? 
et fessa ceruix capite summisso labat ; flexo genu iam totus ad terram ruit , ut caesa siluis ornus aut portum mari datura moles . 
uiuis an leto dedit idem tuos qui misit ad mortem furor ? 
sopor est : reciprocos spiritus motus agit . 
detur quieti tempus , ut somno grauis uis uicta morbi pectus oppressum leuet . 
Remouete , famuli , tela , ne repetat furens . 
uidit et ortus nouitque tuas utrasque domos . 
rectam in melius flectite mentem . 
nec torua prius pectora linquat , quam mens repetat pristina cursum . 
concita motu : error caecus qua coepit eat ; solus te iam praestare potest furor insontem : proxima puris sors est manibus nescire nefas . 
uincta catenis imo latitans Cerberus antro . 
et qui medius tua tela tamen senserat aer . 
pectora tantis obsessa malis non sunt ictu ferienda leui : uno planctu tria regna sonent . 
Et tu collo decus ac telum suspensa diu , fortis harundo , pharetraeque graues , date saeua fero uerbera tergo . 
pectora nodis : plangant tantos arma dolores . 
ite , iratos uisite reges . 
Quis hic locus , quae regio , quae mundi plaga ? 
ubi sum ? 
glacialis ursae ? 
numquid Hesperii maris extrema tellus hunc dat Oceano modum ? 
quas trahimus auras ? 
quod solum fesso subest ? 
certe redimus unde prostrata ad domum uideo cruenta corpora ? 
simulacra mens inferna ? 
post reditus quoque oberrat oculis turba feralis meis ? 
pudet fateri : paueo ; nescioquod mihi , nescioquod animus grande praesagit malum . 
Vbi est parens ? 
animosa coniunx ? 
cur latus laeuum uacat spolio leonis ? 
quonam abit tegimen meum idemque somno mollis Herculeo torus ? 
ubi tela ? 
ubi arcus ? 
arma quis uiuo mihi detrahere potuit ? 
ipsumque quis non Herculis somnum horruit ? 
libet meum uidere uictorem , libet , exurge , uirtus : quem nouum caelo pater genuit relicto , cuius in fetu stetit nox longior quam nostra ? 
quod cerno nefas ? 
gnati cruenta caede confecti iacent , perempta coniunx . 
quis Lycus regnum obtinet ? 
quis tanta Thebis scelera moliri ausus est Hercule reuerso ? 
pulsata Pelopis regna Dardanii colis , succurre , saeuae cladis auctorem indica . 
ruat ira in omnis : hostis est quisquis mihi non monstrat hostem . 
uictor Alcidae , lates ? 
Thracis cruenti siue Geryonae pecus Libyaeue dominos , nulla pugnandi mora est . 
en nudus asto ; uel meis armis licet petas inermem . 
cur meos Theseus fugit paterque uultus ? 
ora cur condunt sua ? 
differte fletus ; quis meos dederit neci omnis simul , profare . 
quid , genitor , siles ? 
at tu ede , Theseu , sed tua , Theseu , fide . 
uterque tacitus ora pudibunda obtegit furtimque lacrimas fundit . 
quid est pudendum ? 
numquid Argiuae impotens dominator urbis , numquid infestum Lyci pereuntis agmen clade nos tanta obruit ? 
numen secundum , fare . 
quis fudit domum ? 
cui praeda iacui ? 
Tacita sic abeant mala . 
Vt inultus ego sim ? 
Saepe uindicta obfuit . 
Quisquamne segnis tanta tolerauit mala ? 
Maiora quisquis timuit . 
quicquam timeri maius aut grauius potest ? 
Cladis tuae pars ista quam nosti quota est ! 
Miserere , genitor , supplices tendo manus . 
quid hoc ? 
manus refugit hic errat scelus . 
unde hic cruor ? 
harundo leto ? 
tincta Lernaea nece : iam tela uideo nostra . 
non quaero manum : quis potuit arcum flectere aut quae dextera sinuare neruom uix recedentem mihi ? 
ad uos reuertor ; genitor , hoc nostrum est scelus ? 
tacuere : nostrum est . 
Luctus est istic tuus , crimen nouercae : casus hic culpa caret . 
Nunc parte ab omni , genitor , iratus tona ; oblite nostri , uindica sera manu saltem nepotes . 
flammasque et hic et ille iaculetur polus ; rupes ligatum Caspiae corpus trahant atque ales auida cur Promethei uacant scopuli ? 
nudumque siluis . 
ego inquieta montium iaceam mora . 
quin structum aceruans nemore congesto aggerem cruore corpus impio sparsum cremo ? 
sic , sic agendum est : inferis reddam Herculem . 
mutauit iras , quodque habet proprium furor , in se ipse saeuit . 
hoc me abde , Tellus ; Tartari ad finem ultimum mansurus ibo . 
Pectus o nimium ferum ! 
quis uos per omnem , liberi , sparsos domum deflere digne poterit ? 
hic durus malis lacrimare uultus nescit . 
date huc sagittas , stipitem huc uastum date . 
dent arma poenas . 
uos quoque infaustas meis cremabo telis , o nouercales manus . 
Quis nomen usquam sceleris errori addidit ? 
Saepe error ingens sceleris obtinuit locum . 
Nunc Hercule opus est : perfer hanc molem mali . 
Non sic furore cessit extinctus pudor , populos ut omnes impio aspectu fugem . 
arma , arma , Theseu , flagito propere mihi subtracta reddi . 
pater , recede : mortis inueniam uiam . 
annisque fessis ; unicum lapsae domus firmamen , unum lumen afflicto malis temet reserua . 
rex saeuus orbe , manibus aut aris nocens , a me timetur ; semper absentis pater fructum tui tactumque et aspectum peto . 
mentem arma famam coniugem gnatos manus , etiam furorem . 
nemo polluto queat animo mederi : morte sanandum est scelus . 
Perimes parentem ? 
Facere ne possim , occidam . 
Genitore coram ? 
Cernere hunc docui nefas . 
Memoranda potius omnibus facta intuens unius a te criminis ueniam pete . 
Veniam dabit sibi ipse , qui nulli dedit ? 
laudanda feci iussus : hoc unum meum est . 
seu triste factum siue uiolatum decus uirtutis , effer arma ; uincatur mea fortuna dextra . 
Sunt quidem patriae preces satis efficaces , sed tamen nostro quoque mouere fletu . 
perfringe solito . 
nunc tuum nulli imparem animum malo resume , nunc magna tibi uirtute agendum est : Herculem irasci ueta . 
Si uiuo , feci scelera ; si morior , tuli . 
purgare terras propero . 
monstrum impium saeuumque et immite ac ferum oberrat : agedum , dextra , conare aggredi ingens opus , labore bis seno amplius . 
ignaue , cessas , fortis in pueros modo pauidasque matres ? 
atque urbe uersa condar , et , si fortibus leue pondus umeris moenia immissa incident septemque opertus non satis portis premar , onus omne media parte quod mundi sedet dirimitque superos , in meum uertam caput . 
Reddo arma . 
Vox est digna genitore Herculis . 
Hoc en peremptus spiculo cecidit puer . 
Hoc Iuno telum manibus emisit tuis . 
Hoc nunc ego utar . 
Ecce quam miserum metu cor palpitat pectusque sollicitum ferit . 
Aptata harundo est . 
Ecce iam facies scelus uolens sciensque . 
Pande , quid fieri iubes ? 
Nihil rogamus : noster in tuto est dolor . 
miserum haut potes me facere , felicem potes . 
sic statue , quidquid statuis , ut causam tuam famamque in arto stare et ancipiti scias : aut uiuis aut occidis . 
in ore primo teneo . 
tam tarde patri uitam dat aliquis ? 
non feram ulterius moram , senile ferro pectus impresso induam : hic , hic iacebit Herculis sani scelus . 
Iam parce , genitor , parce , iam reuoca manum . 
succumbe , uirtus , perfer imperium patris . 
eat ad labores hic quoque Herculeos labor : uiuamus . 
artus alleua afflicti solo , Theseu , parentis . 
dextra contactus pios scelerata refugit . 
hac nisus ibo , pectori hanc aegro admouens pellam dolores . 
Quem locum profugus petam ? 
ubi me recondam quaue tellure obruar ? 
Tagusue Hibera turbidus gaza fluens abluere dextram poterit ? 
Arctoum licet Maeotis in me gelida transfundat mare et tota Tethys per meas currat manus , haerebit altum facinus . 
terras recedes ? 
ortum an occasum petes ? 
ubique notus perdidi exilio locum . 
me refugit orbis , astra transuersos agunt obliqua cursus , ipse Titan Cerberum meliore uultu uidit . 
restitue uinclis : ille me abscondet locus sed et ille nouit . 
Nostra te tellus manet . 
illic solutam caede Gradiuus manum restituit armis : illa te , Alcide , uocat , facere innocentes terra quae superos solet . 
