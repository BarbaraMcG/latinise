Comprimit adulescens Lemnius Sicyoniam . 
Is redit in patriam , et gnatam generat nuptiis . 
Sicyonia aeque parit puellam . 
Hanc seruolus Tollit atque exponit , et ex insidiis aucupat . 
Eam sublatam meretrix alii detulit . 
Lemno post rediens ducit quam compresserat Lemnique natam spondet adulescentulo Amore capto illius proiecticiae . 
Requirens seruos reperit quam proiecerat . 
Itaque lege et rite ciuem cognitam Alcesimarchus , ut erat nactus , possidet . 
