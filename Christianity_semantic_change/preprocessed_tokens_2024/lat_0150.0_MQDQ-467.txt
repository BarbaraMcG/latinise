Sororem falso dictitatam Thaidis id ipsum ignorans miles aduexit Thraso ipsique donat . 
Erat haec ciuis Attica . 
Eidem eunuchum , quem emerat , tradi iubet Thaidis amator Phaedria ac rus ipse abit Thrasoni oratus biduum concederet . 
Ephebus frater Phaedriae puellulam cum deperiret dono missam Thaidi , ornatu eunuchi induitur ( suadet Parineno ) introiit , uitiat uirginem . 
Sed Atticus ciuis repertus frater eius conlocat uitiatam ephebo ; Phaedriam exorat Thraso . 
