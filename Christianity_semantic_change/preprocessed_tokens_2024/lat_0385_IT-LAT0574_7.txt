PERIOCHA ILIADIS Si Homerum scriptorem Troici belli eatenus , qua Iliadem suam incipit , quaque finit , percenseamus , orsum ab iracundia Achillis ad sepulturam Hectoris , quatuor et viginti libros contexuisse monstrabimus . 
Haec ejus species adparet summam cutem primi operis intuenti . 
Verum hoc scripturae ipsius tempus Trojano bello non totum , sed paene ultimum fuit . 
Nam si ratio putanda est oppugnationis decennis , nonus fere annus , idemque prope finem sui , ea negotia continebit , quae ab injuria Agamemnonis , ac Briseidis usurpatione , usque ad funus Hectoris digna memoratu erunt : illa temporum series , quae ab ejusdem belli caussis , atque origine , pertinet ad urbis excidium . 
Atqui ex eo eveniet , ut ignaris judicandi , et poeticae oeconomiae expertibus , multa nobilia ab exordio belli usque ad Achillis jurgium omissa videantur . 
Nec minus multa ab Hectoris funere ad usque deletum Ilium . 
Quorum quidem maxima exspectatio erat , propter tam longi certaminis consummationem : sed ut divinum poetam nihil , quod illustre fuerit , omisisse adpareat , atque omnia , quae finiri oportuit , contigisse , breviter , et in epitomae speciem , belli Troici caussam originis , adparatusque , quae annis superioribus acciderunt , retexuimus . 
Horum omnium prima origo est Paridis judicium inter Deas : denique classis contextio ; qua idem Paris in Europam navigavit . 
Tum raptio Helenae quae opinione veterum bipertita est : quod plerique Helenam juxta Homericum plasma ad Trojam vere deportatam fuisse existimaverunt ; nonnulli autem opinati sunt , quum Alexander cursu deerrasset , delatusque ad Aegyptum fuisset , cognita hospitalis foederis injuria , per Aegyptium regem servantissimum justi virum , Helenam cum iis , quae una cum eadem fuerant abrepta , Paridi sublatam , expugnatoque demum Ilio Menelao restitutam . 
PERIOCHA LIBRI PRIMI ILIADOSIram , Diva , refer nati Peleos Achillepestiferam , quae mille dedit discrimina Achivis . 
Chryses Apollinis sacerdos , ob redimendam filiam quum Agamemnoni supplicasset , contumeliose repulsus , Deum precatur ultorem . 
Insequuta subinde gravi pestilentia , quum Graecorum exercitus interiret , cogit Achilles concilium ; et ab eodem invitus Calchas morbi caussam compellitur indicare . 
Qua cognita , Agamemnon concitatur in Acliillem ; qui percitus iracundia , etiam caedem regis audebat , nisi eum in ultimum furorem progredi Minerva vetuisset . 
A quo Briseis concubina in locum Chryseidis , quae patri reddebatur , deducta est . 
Inde Thetis mater ad caelum , lacrymas et contumeliam filii miserata , proficiscitur . 
Quae , fiducia defensi quondam cum Aegaeone Jovis , ultum iri adfectans injuriam , obtestatur summum Deorum , ut Trojanos in rebus belli superiores esse patiatur . 
Quibus Juno compertis , iracunde adversum conjugem commovetur . 
Sed gliscens jurgium , per deridiculum , ministrante Vulcano , simul consilii specie intercedente , lenitur . 
PERIOCHA II ILIADOSCaelestes , hormnumque genus superabile curis , tranquilla obscuri carpebant munera somni . 
At non pervigilem nox irrequieta Tonantemleniit , immodicos volventem corde paratus , caedibus ut Graium laesum ulciscatur Achillem . 
Jupiter Agamemnonem somno monet praelii faciendi tempus adesse , ne cunctetur dimicare . 
Tum ille ad concilium proceribus vocatis , mandatum Jovis , et speciem nocturnae quietis explanat . 
Mox in concione , multitudine congregata , pertentat militum voluntatem ; utque deposito bello ad sua quique redeant , cohortatur . 
Jamque omnibus navigationem adornantibus , foeda discessio ab Ulyxe cohibetur : a quo etiam Thersites deformis , et loquax , in heroum contumelias verborum licentia promptus , cum acerba objurgatione pulsatur ; ipse Minervae monitu cunctos a profectione deterret . 
Sumpto deinde cibo armatur exercitus . 
Neque secius a Trojanis instructa acies , Iride ita monente , producitur . 
Sequitur enumeratio copiarum viritim , ut per catalogi seriem milites , naves , duces , patriae referantur . 
PERIOCHA III ILIADOSArgivos sua quemque acies in bella sequuntur : dispositi in turmas equitum , cuneosque pedestres . 
Turbida clangentes confundunt agmina Troes . 
Instructum praelio exercitum , priusquam feriret acies , Priamus spectat e muris ; et monstratu Helenae de viris insignibus edocetur . 
Dehinc Menelaus ad singulare certamen ab Alexandro provocatur . 
Qui frustra Agamemnone dehortante congreditur , facta inter utrosque populos sponsione , et foedere per sacra firmato , sub ea conditione , ut victorerm Helena cum dote sequeretur . 
Sed superatus Paris , regressusque ad urbem , jurgio uxoris excipitur . 
Ab Agamemnone foederis pacta repetuntur . 
PERIOCHA IV ILIADOSJuppiter interea cum Diis genitalibus unaconcilium cogit Superum de rebus Achivis . 
Jovi placet delere Trojam ; ad quod pertinacia Junonis urgetur . 
Quumque id fieri Minerva properaret , discidium foederis comminiscitur , et Pandarum sagittandi peritum astu suadentis aggreditur ut clam vulnerato Menelao belli caussa crudescat . 
Quo facto , a Graecis praelium instauratur ; congressisque exercitibus mutua clade decernitur . 
PERIOCHA V ILIADOS Hic et Tydidem monitum Tritonia Pallasaudaci virtute replet : vomit aurea flammascassis , et undantem clypeus defulgurat ignem . 
Ipse autumnali clarum micat aemulus astro . 
Diomedes auxilio Minervae strenue praeliatur . 
Venus quoque filio subvenire conata , vulnere adfecta digreditur . 
Mars etiam fit saucius , exceditque bello . 
Sequitur Tlepolemi , Sarpedonisque congressio ; et Tlepolemus Herculis filius certamine victus occiditur . 
PERIOCHA VI ILIADOSSolae decertant acies sine numine Divum , cessante auxilio ; sua cuique exorsa laborem , fortunamque ferunt , proprii discrimine fati . 
Trojanis fortuna inclinatiore pugnantibus , vates Helenus suadet , ut Minerva placetur . 
Igitur Hecuba ah Hectore monita , ut peplum in arcem inferat , peragit vota cum matribus . 
Alexander objurgatus a fratre pergit in praelium . 
Glaucus Lycius , Aetolusque Diomedes congressi ut dimicarent , quum jam certamen oriretur , paterna inter se hospitia recordati , facta armorum permutatione , discedunt . 
PERIOCHA VII ILIADOSMinervae Apollinisque consensu , fortissimus Graecorum ab Hectore provocatur . 
Novem ducibus ad dimicandum paratis , pugnaturum deligi placet sortis eventu . 
Ab Ajace Telamonio praelium singulare conscritur . 
In quo Hector , lapide ictus , in suorum se recipit multitudinem . 
Perseverante certarmine caduceator Idaeus intervenit . 
Tum invicem missis muneribus pugna sedatur . 
Hector Ajacem gladio , Ajax Hectorem balteo muneratur : intercessu noctis exercitus quique in sua discedunt . 
Die altero , interfectorum humatio procuratur . 
Graecorum etiam navalia , fossa ac vallo circumdata , muniuntur . 
PERIOCHA VIII ILIADOSActo Deorum concilio , Jupiter pro parte pronunciat : sua quisque exercitus sorte decernat ; nullus Deorum odio in alteros vel favore procedat . 
In Idam montem ipse digressus : unde Graeci immisso terrore conterriti , turpi fuga ad munimenta compulsi , fossa et aggeribus sese tuentur . 
Junonem ac Minervam Graecis auxiliari volentes , monitis Jovis Iris exterret ; diremptoque ob noctem certamine , victores Trojani in ipso praelii loco excubias obsidionis instituunt , multisque ignibus factis per totam noctem de belli ratione consultant . 
PERIOCHA IX ILIADOSGraecis et praeterita dimicationec perculsis , et instante conterritis , proceres ab Agamemnone convocantur . 
Quibus rex fugae consilia , et adparatum ordinandae per noctem navigationis indicit , Diomede et Nestore dehortantibus ; suadente autem Nestore Ajax , Ulyxes et Phoenix legantur ad Achillem , dona ingentia pollicentes , si desistat irasci , et se auxiliatorem fessis rebus accommodet . 
Sed Achille in iracundia pertinaciter permanente , legati Achivorum , re non imipetrata , irriti revertuntur . 
PERIOCHA X ILIADOSCaetera per naves somno sopita manebatturba ducum ; solum cura anxia vexat Atridem . 
Ulyxes et Diomedes speculatum nocte progressi , Dolonem conspicantur , qui et ipse promissis Hectoris incitatus , Graecorum consilia exploratum prodierat , et fateri universa compulsum eodem loco interficiunt . 
A quo de adventu Rhoesi Thracum regis edocti , ipsum etiam cum duodecim obtruncant ; equosque ejus praemium simul et testimonium grassationis abducunt , insignes candore et celeritate , ut et nivibus , et ventis antecederent . 
PERIOCHA XI ILIADOSTithoni croceum linquens Aurora cubilespargebat terras , referens opera , atque labores . 
Ab omnibus Graecis egregie quidem , sed improspere dimicatur . 
Quorum proceribus vulneratis , incognitae multitudini pugna committitur . 
Qua adflictione fortunae Achilles paulisper inflexus , Patroclum mittit prasentia cogniturum . 
Qui quum adversi status nuntius reverteretur , Eurypylum contemplatur aegrum ex vulnere ; fomentisque medicae artis admotis , redintegrat sanitati . 
PERIOCHA XII ILIADOSRes dubiae apud Graecos , vel potius adflictae , ultimae fortunae statu aguntur , praestantibus procerum vulneratis , caetero exercitu fugato , aut formidine perculso . 
Trojani navalium munimenta rescindunt , vallumque transgressi auguriis juvantur ex eventu ambiguis . 
Itaque et pars muri ab Sarpedone convellitur , et ab Hectore ictu lapidis porta discutitur , et in ipsis navalibus pugna conseritur . 
PERIOCHA XIII ILIADOSNeptunus miseratione commotus , Argivorum tuendis navibus auxiliator accedit , et usurpata vatis effigie , Ajaces duos in praelium cohortatur ; nec minus caeteram multitudinem praesentia majestatis instigat . 
Idomeneus egregio certamine eminet . 
Trojani jam referentes gradum , firmati rursum per Hectorem , contrahuntur , et ingenti clamore utrimque certatur . 
PERIOCHA XIV ILIADOSConcussit , quamvis potantem , Nestora clamor , attonitasque aures pepulit gravitate tumultus . 
Juno vinculum Veneris , cui Cesto nomen est , mutuata , ad Jovem pergit in secessum montis Idae ; exoratoque Somno , ut cum committeret in soporem , dehinc vigilias ejus uxoriis labefactat illecebris . 
Cujus ignoratione Neptunus abutitur , fortunamque Graecorum promptius auxiliando restituit , Ajace Locro ultra caeteros praeliante . 
PERIOCHA XV ILIADOSJam vallum fossamque super Trojana juventusinstiterat , captae minitans incendia classi . 
Jupiter somno expergitus , videt statum certaminis innovatum , pellique Trojanos , Graecis opem ferente Neptuno . 
Itaque aspere Junone increpata , et minaciter per Iridem conterrito fratre , jubet auxiliatorem desistere : ipse Apollinem recreando adlegat Hectori , monetque pro Phrygibus belli instaurare fortunam . 
Tum et Ajax Telamonius strenue praeliatur , et ab eodem plurimis hostium interfectis , conflagratio classis arcetur . 
PERIOCHA XVI ILIADOS Dum face , dum ferro celsam oppugnare carinam Troes , et Argolici pergunt defendere reges . 
Achilles Graecorum statum , jam sub extrema sorte miseratur . 
Armis suis Patroclum permittit armari . 
Qui quum Myrmidonum produxisset exercitum , consternatosque Trojanos Achillis specie fefellisset , ruentes supra vallum , et invicem officientes , caeco pavone usque ad campi aperta compellit . 
Deinde congressus Sarpedonem perimit , multisque hostium caesis , ipse ab Hectore interficitur , prius ab Euphorbo vulneratus . 
PERIOCHA XVII ILIADOSCirca interemptum Patroclum pugna contrahitur . 
Quum in diversa exercitus contenderent , Graeci , ut corpus defenderent , Trojani , ut ad ludibrium cadaver abriperent , a Menelao Euphorbus occiditur , et ad ostentationem gloriosi facinoris Achillis exuviis Hector armatur . 
Antilochus ad Achillem , nuntius cladis acceptae , Menelao instante , festinat . 
Qui et ipse postea cum Merione intra navalium munimenta se recipit , quum tota moles belli Ajacibus ingruisset . 
PERIOCHA XVIII ILIADOSAchilles in miserabilem modum Patrocli deflet interitum , quem vi doloris adfectum consolantibus verbis mater adloquitur ; nec inultum amicum fore pollicens , perlaturum sese Vulcani arma promittit . 
Interea et Iris ab Junone dimittitur ; cujus instantia Achilles extra vallum , quamquam inermis , egreditur : conterritisque Trojanis super alios aliis praecipitantibus , late fuga , et latius formido porrigitur . 
Eodemque tempore et Vulcanus exoratus a Thetide , tota nocte , quam longa est , caelestia in gratiam Nymphae arma molitur . 
PERIOCHA XIX ILIADOSAchilles armis caelestibus ope Vulcani , et munere matris , instruitur . 
Dein Graecorum primoribus in concilium vocatis , iracundiam sub abolitione deponit ; et promissis ab rege muneribus coram concione ditatur . 
Tum militibus cibum capere jussis , ipse abstinet ; infesto deinde atque intento exercitu pergit in praelium . 
PERIOCHA XX ILIADOSJamque adeo celsis armati e navibus ibant , Millia , quot magnis umquam venere Mycenis . 
At integris amborum copiis inter utrosque exercitus pugna conseritur . 
Dein permissu Jovis , in partes Deorum studia dividuntur . 
Quum pro Graecis Juno et Minerva decertarent , neque secius eos Neptunus , et Mercurius , et Vulcanus adsererent ; Trojanos Apollo cum Venere , et Diana cum matre , Mars etiam , et cum eis Scamander , adjuvarent ; tum Aeneam , Diis , et viribus iniquis cum Achille congressum , quamquam studens Graecis , nube circumdatum Neptunus eripuit . 
PERIOCHA XXI ILIADOSTrojanis usque ad Scamandri fluminis alveum fuga et terrore compulsis , quam jam longius abeundi spatium non pateret , in ipso amne quum flumen exundat , ibi ab Achille duodecim Trojanorum juvenum vinciuntur , qui Patrocli inferiis immolarentur . 
Ipse Vulcanus ardoribus suis vim torrentis exurit . 
Tum in campum Achille progresso , passim studia Deorum pro sua singulari parte depugnant . 
Trojanorum exercitus instante victore in moenia urbis impingitur . 
PERIOCHA XXII ILIADOSHector singulari certamine cum Achille congreditur , Priamo atque Hecuba , ne pugnaret , orantibus ; Minerva e contrario , specie Deiphobi , ut dimicet , adhortante . 
Hector interfectus , et religatus ad currum , ter circum moenia Trojana raptatur : deinde lacerum corpus defertur ad naves , ultione Patrocli , et victoris iracundia , ad ulteriora supplicia reservandum . 
PERIOCHA XXIII ILIADOSFunebres ludi in honorem Patrocli frequentantur . 
Quibus Diomedes equis superat , lucta et cursu Ulyxes , alioque alii genere certationis antestant . 
PERIOCHA XXIV ILIADOSJupiter Thetidem mittit ad filium , cum mandatis ejusmodi , ut in defunctum saevire desistat , fatique hominum in exanimo hoste vereatur , ad sepulturam corpore restituto . 
Ejusdem jussu et Iris cohortatur Priamum , ut auro filium rependat exanimum . 
Qui Mercurio duce inter nocturnas hostium profectus excubias , Achilli supplex advolvitur ; redemptumque filium justitio publico et deflet , et sepelit . 
