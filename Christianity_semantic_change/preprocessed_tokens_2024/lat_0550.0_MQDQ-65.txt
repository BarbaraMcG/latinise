Si non mortalis sors inrevocabilis aevi Fletibus atque fides poneret ipsa modum , Asbade maiorum , quos virtus extulit , instar , Fortibus exemplum corpore mente viris Continuata tuam lugerent secula mortem Iusticiumque tibi publica res ageret , Innumeris cuius micat illustrata triumphis , Quos dedit occasus , contulit et oriens . 
Rexisti fortes equitum peditumque catervas Iure magisterii nobilitate gradu . 
Tu bello Gothias expulsis gentibus Alpes Dedisti Latio victor id imperio . 
Per te diversae destructis moenibus urbes Gaudent ad priscum se remeasse decus . 
Post te solamen superest lugentibus unum , Gloria quod tecum non tumulata iacet . 
