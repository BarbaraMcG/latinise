Thensaurum abstrusum abiens peregre Charmides Remque omnem amico Callicli mandat suo . 
Istoc absente male rem perdit filius ; Nam et aedis uendit : has mercatur Callicles . 
Virgo indotata soror istius poscitur ; Minus quo cum inuidia ei det dotem Callicles , Mandat qui dicat aurum ferre se a patre . 
Vt uenit ad aedis , hunc deludit Charmides Senex , ut rediit ; quoius nubunt liberi . 
