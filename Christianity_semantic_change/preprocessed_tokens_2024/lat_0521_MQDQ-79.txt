Sic tibi uirginitas mansuro constet in aeuo , Nec pereat quicquid uita beata dedit , Sic tua non maculent nigrantis membra puellae , Nec iaceas propter Tartaream faciem : Ut cupidum sanctis releues per scripta loquelis , Deque tuis fratri fontibus unda fluat . 
Obtinui pretium uotorum munere Christi : Quae mihi uita fuit , crux dedit haec tumulis . 
Dissoluens carni subolem sine uulnere mentis , Quod faustum et felix , coniuge praemorior . 
Disiecit lacrimas medella cordis . 
Quae seruat meritis torum fidelem , Exoptet similem matrona sortem . 
