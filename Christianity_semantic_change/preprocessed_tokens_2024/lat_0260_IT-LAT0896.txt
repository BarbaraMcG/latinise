Et mihi quidem id animi fuit ut - imitarer - Marium Maximum , Suetonium Tranquillum , Fabium Marcellinum , Gargilium Martialem ceterosque qui haec et talia non tam diserte quam uere memoriae prodiderunt . 
Quae Gargilius eius temporis scriptor singillatim persecutus est . 
[ . 
VITAE ALEXANDRI SEVERI FRAGMENTVM Vsus conuiuii diurnus hic fuit : uini ad totum diem sextarii triginta , panis mundi pondo triginta , panis sequentis ad donandum pondo quinquaginta . 
nam semper de manu sua ministris conuiuii et partem et partes aut holerum aut carnis aut leguminum dabat , senili prorsus maturitate patrem familias agens . 
erant decreta et carnis diuersae pondo triginta , erant et gallinacei duo . 
adhibebatur anser diebus festis , kalendis autem Ianuariis et Hilariis matris deum et ludis , Apollinaribus et Iouis epulo et Saturnalibus et huiusmodi festis diebus fasianus , ita ut aliquando et duo ponerentur additis gallinaceis duobus . 
leporem cottidie habuit , uenationem frequentem , sed eam cum amicis diuidebat et is maxime quos sciebat per se non habere . 
nec diuitibus quicquam talium munerum misit sed ab his semper accepit . 
habuit cottidie amuli sine pipere sextarios quattuor , sine pipere duo , et , ne longum sit omnia inserere , quae Gargilius eius temporis scriptor singillatim persecutus est , omnia et ad modum et ad rationem illi sunt praebita . 
