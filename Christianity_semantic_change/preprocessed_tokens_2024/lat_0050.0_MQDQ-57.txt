Omnia cum Bauio communia frater habebat , unianimi fratres sicut habere solent , rura domum nummos atque omnia : denique ut aiunt corporibus geminis spiritus unus erat . 
sed postquam alterius mulier concubitum nouit , deposuit alter amicitiam . 
[ et ] omnia tunc ira , tunc desoluta omnia et noua regna duos accipiunt dominos . 
Te quoque Vergilio comitem non aequa , Tibulle , mors iuuenem campos misit ad Elysios , ne foret aut elegis molles qui fleret amores aut caneret forti regia bella pede . 
ante omnes alias felix tamen hoc ego dicor , sive hominem peperi femina sive deum . 
hic Atiae cinis est , genetrix hic Caesaris , hospes , condita : Romani sic voluere patres . 
