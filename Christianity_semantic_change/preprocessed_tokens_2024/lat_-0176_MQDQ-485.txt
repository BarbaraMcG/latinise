Te expectabam : est de tua re quod agere ego tecum uolo . 
Operam dedi ne me esse oblitum dicas tuae gnatae alterae . 
Tibi me opinor inuenisse dignum te atque illa uirum . 
Ah , perii , Daue , de meo amore ac uita nunc sors tollitur . 
non noua istaec mihi condicio est , si uoluissem , Pamphile . 
Occidi , Daue . 
Mane . 
Perii . 
Id quamobrem non uolui eloquar : non idcirco quod eum omnino adfinem mihi nollem Hem ! 
Tace . 
Sed amicitia nostra quae est a patribus nostris tradita nobis , aliquam partem studui adauctam tradi liberis . 
Nunc cum copia ac fortuna utrique ut obsequerer dedit , detur . 
factum . 
Adi atque age homini gratias . 
Salue , Chremes , amicorum meorum omnium mihi agissime . 
Quod mihi non minus est gaudio quam id quod uolo quod abs te expecto et summo studio abs te expeto me repperisse ut habitus antehac fui tibi . 
Animum , Charine , quod ad cumque applicaueris studium exinde ut erit tute existimaberis . 
Id ita esse facere coniecturam ex me licet : alienus abs te tamen quis tu esses noueram . 
Ita res est . 
Gnatam tibi meam Philumenam uxorem et dotis sex talenta spondeo . 
