Nequoi sit uostrum mirum quor partis seni poeta dederit quae sunt adulescentium , id primum dicam , deinde quod ueni eloquar . 
Ex integra Graeca integram comoediam hodie sum acturus Hauton timorumenon , duplex quae ex argumento facta est simplici . 
Nouam esse ostendi et quae esset : nunc qui scripserit et quoia Graeca sit , ni partem maxumam existumarem scire uostrum , id dicerem . 
Nunc quam ob rem has partis didicerim paucis dabo . 
Oratorem esse uoluit me , non prologum : uostrum iudicium fecit ; me actorem dedit . 
Sed hic actor tantum poterit a facundia quantum ille potuit cogitare commode qui orationem hanc scripsit quam dicturu sum ? 
Nam quod rumores distulerunt maleuoli multas contaminasse Graecas , dum facit paucas Latinas : factum id esse hic non negat neque se pigere et deinde facturum autumat . 
Habet bonorum exemplum quo exemplo sibi licere facere quod illi fecerunt putat . 
Tum quod maleuolu uetu poeta dictitat repente ad studium hunc se adplicasse musicum , amicum ingenio fretum , haud natura sua : arbitrium uostrum , uostra existumatio ualebit quare omnis uos oratos uolo , ne plus iniquom possit quam aequom oratio . 
Facite aequi siti , date crescendi copiam nouarum qui spectandi faciunt copiam sine uitiis . 
Ne ille pro se dictum existumet qui nuper fecit seruo currenti in uia decesse populum : quor insano seruiat ? 
De illius peccatis plura dicet quom dabit alias nouas , nisi finem maledictis facit . 
Adeste aequo animo , date potestatem mihi statariam agere ut liceat per silentium , ne semper seruo currens , iratus senex , edax parasitu , sycophanta autem inpudens , auaru leno adsidue agendi sint seni clamore summo , cum labore maxumo . 
Mea causa causam hanc iustam esse animum inducite , ut aliqua pars labori minuatur mihi . 
Nam nunc nouas qui scribunt nil parcunt seni : siquae laboriosast , ad me curritur ; si lenis est , ad alium defertur gregem . 
In hac est pura oratio . 
Experimini in utramque partem ingenium quid possit meum . 
[ Si numquam auare pretium statui arti meae et eum esse quaestum in animum induxi maxumum , quam maxume seruire uostris commodis : ] exemplum statuite in me , ut adulescentuli uobis placere studeant potiu quam sibi . 
Quamquam haec inter nos nuper notitia admodumst ( inde adeo quod agrum in proxumo hic mercatus es ) nec rei fere sane amplius quicquam fuit , tamen uel uirtus tua me uel uicinitas , quod ego in propinqua parte amicitiae puto , facit ut te audacter moneam et familiariter quod mihi uidere praeter aetatem tuam facere et praeter quam res te adhortatur tua . 
Nam pro deum atque hominum fidem quid uis tibi aut quid quaeris ? 
Annos sexaginta natus es aut plus eo , ut conicio ; agrum in his regionibus meliorem neque preti maiori nemo habet ; seruos compluris : proinde quasi nemo siet , ita attente tute illorum officia fungere . 
Numquam tam mane egredior neque tam uesperi domum reuortor quin te in fundo conspicer fodere aut arare aut aliquid ferre denique . 
Nullum remitti tempu neque te respicis . 
Haec non uoluptati tibi esse sati certo scio . 
At enim dices " quantum hic operi fiat paenitet " . 
Quod in opere faciundo operae consumis tuae , si sumas in illis exercendis , plus agas . 
Chreme , tantumne ab re tuast oti tibi aliena ut cures ea quae nil ad te attinent ? 
Homo sum : humani nil a me alienum puto . 
Vel me monere hoc uel percontari puta : rectumst ego ut faciam ; non est te ut deterream . 
Mihi sic est usu ; tibi ut opu factost face . 
An quoiquamst usus homini se ut cruciet ? 
Mihi . 
Si quid laborist nollem . 
Sed quid istuc malist ? 
Quaeso , quid de te tantum meruisti ? 
Eheu ! 
Ne lacruma atque istuc , quidquid est , fac me ut sciam : ne retice , ne uerere , crede inquam mihi : aut consolando aut consilio aut re iuuero . 
Scire hoc uis ? 
Hac quidem causa qua dixi tibi . 
Dicetur . 
At istos rastros interea tamen adpone , ne labora . 
Minime . 
Quam rem agis ? 
Sine me uociuom tempu nequod dem mihi labori . 
Non sinam , inquam . 
Ah non aequom facis . 
Hui tam grauis hos , quaeso ? 
Sic meritumst meum . 
Nunc loquere . 
Filium unicum adulescentulum habeo . 
Ah quid dixi habere me ? 
Immo habui , Chreme ; nunc habeam necne incertumst . 
Quid ita istuc ? 
Scies . 
Est e Corintho hic aduena anu paupercula ; eius filiam ille amare coepit perdite , prope iam ut pro uxore haberet : haec clam me omnia . 
Vbi rem resciui coepi non humanitus neque ut animum decuit aegrotum adulescentuli tractare , sed ui at uia peruolgata patrum . 
Cotidie accusabam : " hem tibine haec diutius licere speras facere me uiuo patre , amicam ut habeas prope iam in uxoris loco ? 
Erras , si id credis , et me ignoras , Clinia . 
Ego te meum esse dici tantisper uolo dum quod te dignumst facies ; sed si id non facis , ego quod me in te sit facere dignum inuenero . 
Nulla adeo ex re istuc fit nisi ex nimio otio . 
Ego istuc aetati ? 
Non amori operam dabam , sed in Asiam hinc abii propter pauperiem atque ibi simul rem et gloriam armis belli repperi " . 
Postremo adeo res rediit : adulescentulus saepe eadem et grauiter audiendo uictus est ; putauit mi et aetate et beneuolentia plus scire et prouidere quam se ipsum sibi : in Asiam ad regem militatum abiit , Chreme . 
Quid ais ? 
Clam me profectu mensis tris abest . 
Ambo accusandi ; etsi illud inceptum tamen animist pudenti signum et non instrenui . 
Vbi comperi ex is qui ei fuere conscii , domum reuortor maestus atque animo fere perturbato atque incerto prae aegritudine . 
Adsido : adcurrunt serui , soccos detrahunt ; uideo alios festinare , lectos sternere , cenam adparare : pro se quisque sedulo faciebant quo illam mihi lenirent miseriam . 
Vbi uideo , haec coepi cogitare " hem tot mea soli solliciti sunt causa ut me unum expleant ? 
Ancillae tot me uestient ? 
Sumptus domi tantos ego solu faciam ? 
Sed gnatum unicum , quem pariter uti his decuit aut etiam amplius , quod illa aetas magis ad haec utenda idoneast , eum ego hinc eieci miserum iniustitia mea ! 
Malo quidem me dignum quouis deputem , si id faciam . 
Nam usque dum ille uitam illam colet inopem carens patria ob meas iniurias , interea usque illi de me supplicium dabo laborans parcens quaerens , illi seruiens " . 
Ita facio prorsu : nil relinquo in aedibus nec uas nec uestimentum : conrasi omnia . 
Ancillas seruos , nisi eos qui opere rustico faciundo facile sumptum exsercirent suom , omnis produxi ac uendidi . 
Inscripsi ilico aedis mercede . 
Quasi talenta ad quindecim coegi : agrum hunc mercatu sum : hic me exerceo . 
Decreui tantisper me minus iniuriae , Chreme , meo gnato facere dum fiam miser ; nec fas esse ulla me uoluptate hic frui , nisi ubi ille huc saluo redierit meu particeps . 
Ingenio te esse in liberos leni puto , et illum obsequentem siqui recte aut commode tractaret . 
Verum nec tu illum sati noueras nec te ille ; hoc qui fit ? 
Vbi non uere uiuitur . 
Tu illum numquam ostendisti quanti penderes nec tibi illest credere ausu quae est aequom patri . 
Quod si esset factum , haec numquam euenissent tibi . 
Ita res est , fateor : peccatum a me maxumest . 
Menedeme , at porro recte spero et illum tibi saluom adfuturum esse hic confido propediem . 
Vtinam ita di faxint ! 
Facient . 
Nunc si commodumst , Dionysia hic sunt hodie : apud me sis uolo . 
Non possum . 
Quor non ? 
Quaeso tandem aliquantulum tibi parce : idem absens facere te hoc uolt filius . 
Non conuenit , qui illum ad laborem inpepulerim , nunc me ipsum fugere . 
Scine est sententia ? 
Sic . 
uale . 
Et tu . 
Lacrumas excussit mihi miseretque mi eiu . 
Sed ut diei tempus est , tempust monere me hunc uicinum Phaniam ad cenam ut ueniat : ibo , uisam si domist . 
Nil opu fuit monitore : iamdudum domi praesto apud me esse aiunt . 
Egomet conuiuas moror . 
Ibo adeo hinc intro . 
Sed quid crepuerunt fores hinc a me ? 
Quinam egreditur ? 
Huc concessero . 
Nil adhuc est quod uereare , Clinia : haudquaquam etiam cessant et illam simul cum nuntio tibi hic adfuturam hodie scio . 
Proin tu sollicitudinem istam falsam quae te excruciat mittas . 
Quicum loquitur filius ? 
Pater adest quem uolui : adibo . 
Pater , opportune aduenis . 
Quid id est ? 
Hunc Menedemum nostin nostrum uicinum ? 
Probe . 
Huic filium scis esse ? 
Audiui esse in Asia . 
Non est , pater : apud nos est . 
Quid ais ? 
Aduenientem , e naui egredientem ilico abduxi ad cenam ; nam mihi cum eo iam inde usque a pueritia fuit semper familiaritas . 
Voluptatem magnam nuntias . 
Quam uellem Menedemum inuitatum ut nobiscum esset , amplius ut hanc laetitiam necopinanti primus obicerem ei domi ! 
Atque etiam nunc tempus est . 
Caue faxis : non opus est , pater . 
Quapropter ? 
Quia enim incertumst etiam quid se faciat . 
Modo uenit ; timet omnia , patris iram et animum amicae se erga ut sit suae . 
eam misere amat ; propter eam haec turba atque abitio euenit . 
Scio . 
Nunc seruolum ad eam in urbem misit et ego nostrum una Syrum . 
Quid narrat ? 
Quid ille ? 
Miserum se esse . 
Miserum ? 
Quem minu crederest ? 
Quid relicuist quin habeat quae quidem in homine dicuntur bona ? 
Parentis , patriam incolumem , amicos genu cognatos ditias . 
Atque haec perinde sunt ut illius animu qui ea possidet : qui uti scit ei bona ; illi qui non utitur recte mala . 
Immo ill fuit senex inportunu semper , et nunc nil magis uereor quam nequid in illum iratu plus satis faxit , pater . 
Illene ? 
( Sed reprimam me : nam in metu esse hunc illist utile ) . 
Quid tute tecum ? 
Dicam : ut ut erat , mansum tamen oportuit . 
Fortasse aliquanto iniquior erat praeter eius lubidinem : pateretur ; nam quem ferret si parentem non ferret suom ? 
Huncin erat aequom ex illius more an illum ex huiu uiuere ? 
Et quod illum insimulat durum id non est ; nam parentum iniuriae uniu modi sunt ferme , paullo qui est homo tolerabilis : scortari crebro nolunt , nolunt crebro conuiuarier , praebent exigue sumptum ; atque haec sunt tamen ad uirtutem omnia . 
Verum ubi animus semel se cupiditate deuinxit mala , necessest , Clitipho , consilia consequi consimilia . 
Hoc scitumst : periclum ex aliis face tibi quod ex usu siet . 
Ita credo . 
Ego ibo hinc intro , ut uideam nobis quid in cena siet . 
Tu , ut tempus est diei , uide sis nequo hinc abeas longius . 
Quam iniqui sunt patres in omnis adulescentis iudices ! 
qui aequom esse censent nos a pueris ilico nasci senes neque illarum adfinis esse rerum quas fert adulescentia . 
ex sua lubidine moderantur nunc quae est , non quae olim fuit . 
Mihin si umquam filius erit , ni ille facili me utetur patre ; nam et cognoscendi et ignoscendi dabitur peccati locus : non ut meus , qui mihi per alium ostendit suam sententiam . 
Perii ! 
Is mi , ubi adbibit plus paullo , sua quae narrat facinora ! 
Nunc ait " periclum ex aliis facito tibi quod ex usu siet " : astutu . 
Ne ille haud scit quam mihi nunc surdo narret fabulam . 
mage nunc me amicae dicta stimulant " da mihi " atque " adfer mihi " : quoi quod respondeam nil habeo ; neque me quisquamst miserior . 
Nam hic Clinia , etsi is quoque suarum rerum satagit , attamen habet bene et pudice eductam , ignaram artis meretriciae . 
Meast potens procax magnifica sumptuosa nobilis . 
Tum quod dem " recte " est ; nam nil esse mihi religiost dicere . 
Hoc ego mali non pridem . 
Inueni neque etiamdum scit pater . 
Si mihi secundae res de amore meo essent , iamdudum scio uenissent ; sed uereor ne mulier me absente hic corrupta sit . 
Concurrunt multae opiniones quae mihi animum exaugeant : occasio locus aetas mater quoius sub imperiost mala , quoi nil iam praeter pretium dulcest . 
Clinia . 
Ei misero mihi ! 
Etiam caues ne uideat forte hic te a patre aliquis exiens ? 
Faciam ; sed nescioquid profecto mi animu praesagit mali . 
Pergin istuc priu diiudicare quam scis quid ueri siet ? 
Si nil mali esset iam hic adessent . 
Iam aderunt . 
Quando istuc erit ? 
Non cogitas hinc longule esse ? 
Et nosti mores mulierum : dum moliuntur . 
Dum conantur , annus est . 
O Clitipho , timeo . 
respira : eccum Dromonem cum Syro una : adsunt tibi . 
Ain tu ? 
Sic est . 
Verum interea , dum sermones caedimus , illae sunt relictae . 
Mulier tibi adest . 
Audin , Clinia ? 
Ego uero audio nunc demum et uideo et ualeo , Clitipho . 
Minime mirum : adeo inpeditae sunt : ancillarum gregem ducunt se cum . 
Perii , unde illi sunt ancillae ? 
Men rogas ? 
Non oportuit relictas : portant quid rerum ! 
Ei mihi ! 
Aurum uestem ; et uesperascit et non nouerunt uiam . 
Factum a nobis stultest . 
Abi dum tu , Dromo , illis obuiam . 
Propera : quid stas ? 
Vae misero mi , quanta de spe decidi ! 
Quid istuc ? 
Quae res te sollicitat autem ? 
Rogitas quid siet ? 
Vidin tu ? 
Ancillas aurum uestem , quam ego cum una ancillula hic reliqui , unde esse censes ? 
Vah nunc demum intellego . 
Di boni , quid turbaest ! 
Aedes nostrae uix capient , scio . 
Quid comedent ! 
Quid ebibent ! 
Quid sene erit nostro miserius ? 
Sed uideo eccos quos uolebam . 
O Iuppiter ubinamst fides ? 
Dum ego propter te errans patria careo demens , tu interea loci conlocupletasti te , Antiphila , et me in his deseruisti malis , propter quam in summa infamia sum et meo patri minus obsequens : quoius nunc pudet me et miseret , qui harum mores cantabat mihi , monuisse frustra neque eum potuisse umquam ab hac me expellere ; quod tamen nunc faciam ; tum quom gratum mi esse potuit nolui . 
nemost miserior me . 
Hic de nostris uerbis errat uidelicet quae hic sumu locuti . 
Clinia , aliter tuom amorem atque est accipis : nam et uitast eadem et animu te erga idem ac fuit , quantum ex ipsa re coniecturam fecimus . 
Quid est obsecro ? 
Nam mihi nunc nil rerum omniumst quod malim quam me hoc falso suspicarier . 
Hoc primum , ut ne quid huius rerum ignores : anus , quae est dicta mater esse ei antehac , non fuit ; ea obiit mortem . 
Hoc ipsa in itinere alterae dum narrat forte audiui . 
Quaenamst altera ? 
Mane : hoc quod coepi primum enarrem , Clitipho : post istuc ueniam . 
Propera . 
Iam primum omnium , ubi uentum ad aedis est , Dromo pultat fores ; anu quaedam prodit ; haec ubi aperuit ostium , continuo hic se coniecit intro , ego consequor ; anu foribus obdit pessulum , ad lanam redit . 
Hic sciri potuit aut nusquam alibi , Clinia , quo studio uitam suam te absente exegerit , ubi de inprouisost interuentum mulieri . 
Nam ea res dedit tum existumandi copiam cotidianae uitae consuetudinem , quae quoiusque ingenium ut sit declarat maxume . 
Texentem telam studiose ipsam offendimus , mediocriter uestitam ueste lugubri ( eius anui causa opinor quae erat mortua ) sine auro ; tum ornatam ita uti quae ornantur sibi , nulla mala re esse expolitam muliebri ; capillu pexu prolixus circum caput reiectu neglegenter ; pax . 
Syre mi , obsecro , ne me in laetitiam frustra conicias . 
Anus subtemen nebat . 
Praeterea una ancillula erat ; ea texebat una , pannis obsita , neglecta , inmunda inluuie . 
Si haec sunt , Clinia , uera , ita uti credo , quis te est fortunatior ? 
Scin hanc quam dicit sordidatam et sordidam ? 
Magnum hoc quoque signumst dominam esse extra noxiam , quom dius tam negleguntur internuntii . 
Nam disciplinast isdem munerarier ancillas primum ad dominas qui adfectant uiam . 
Perge , obsecro te , et caue ne falsam gratiam studeas inire . 
Quid ait ubi me nominas ? 
Vbi dicimus redisse te et rogare uti ueniret ad te , mulier telam desinit continuo et lacrumis opplet os totum sibi , ut facile scires desiderio id fieri . 
Prae gaudio , ita me di ament , ubi sim nescio : ita timui . 
At ego nil esse scibam , Clinia . 
Agedum uicissim , Syre , dic quae illast altera ? 
Adducimus tuam Bacchidem . 
Hem quid ? 
Bacchidem ? 
Eho sceleste , quo illam duci ? 
Quo ego illam ? 
Ad nos scilicet . 
Ad patrem ? 
Ad eum ipsum . 
O hominis inpudentem audaciam ! 
Heus non fit sine periclo facinu magnum nec memorabile . 
Hoc uide : in mea uita tu tibi laudem is quaesitum , scelus ? 
ubi si paullulum modo quid te fugerit , ego perierim . 
quid illo facias ? 
At enim Quid " enim " ? 
Si sinas , dicam . 
Sine . 
Sino . 
Ita res est haec nunc quasi quom Quas , malum , ambages mihi narrare occipit ? 
Syre , uerum hic dicit : mitte , ad rem redi . 
Enimuero reticere nequeo : multimodis iniurius , Clitipho , es neque ferri potis es . 
Audiundum hercle est , tace . 
Vis amare , uis potiri , uis quod des illi effici ; tuom esse in potiundo periclum non uis : haud stulte sapis ; siquidem id saperest uelle te id quod non potest contingere . 
Aut haec cum illis sunt habenda aut illa cum his mittenda sunt . 
Harum duarum condicionum nunc utram malis uide ; etsi consilium quod cepi rectum esse et tutum scio . 
Nam apud patrem tua amica tecum sine metu ut sit copiast . 
Tum quod illi argentum es pollicitus , eadem hac inueniam uia , quod ut efficerem orando surdas iam auris reddideras mihi . 
Quid aliud tibi uis ? 
Siquidem hoc fit . 
Siquidem ? 
Experiundo scies . 
Age age , cedo istuc tuom consilium : quid id est ? 
Adsimulabimus tuam amicam huius esse amicam . 
Pulchre : quid faciat sua ? 
An ea quoque dicetur huiu , si una haec dedecorist parum ? 
Immo ad tuam matrem abducetur . 
Quid eo ? 
Longumst , Clitipho , si tibi narrem quam ob rem id faciam . 
Vera causast . 
Fabulae ! 
Nil sati firmi uideo quam ob rem accipere hunc mi expediat metum . 
Mane , habeo aliud , si istuc metui , quod ambo confiteamini sine periclo esse . 
Huiu modi obsecro aliquid reperi . 
Maxume . 
Ibo obuiam , hinc dicam ut reuortantur domum . 
Hem quid dixti ? 
Ademptum tibi iam faxo omnem metum , in aurem utramuis otiose ut dormias . 
Quid ago nunc ? 
Tune ? 
Quod boni Syre ! 
Dic modo uerum . 
Age modo : hodie sero ac nequiquam uoles . 
Datur , fruare dum licet ; nam nescias Syre inquam ! 
Perge porro , tamen istuc ago . 
Eius sit potestas posthac an numquam tibi . 
Verum hercle istuc est . 
Syre , Syre inquam , heus heus Syre ! 
Concaluit . 
Quid uis ? 
Redi , redi ! 
Adsum ; dic quid est ? 
Iam hoc quoque negabi tibi placere . 
Immo , Syre , et me et meum amorem et famam permitto tibi . 
Tu es iudex : nequid accusandu sis uide . 
Ridiculumst istuc me admonere , Clitipho , quasi istic minor mea res agatur quam tua . 
Hic siquid nobis forte aduorsi euenerit , tibi erunt parata uerba , huic homini uerbera quapropter haec res ne utiquam neglectust mihi . 
Sed istunc exora ut suam esse adsimulet . 
Scilicet facturum me esse ; in eum iam res rediit locum ut sit necessu . 
Merito te amo , Clinia . 
Verum illa nequid titubet . 
Perdoctast probe . 
At hoc demiror qui tam facile potueris persuadere illi , quae solet quos spernere ! 
In tempore ad eam ueni , quod rerum omniumst primum . 
Nam quendam misere offendi ibi militem eius noctem orantem : haec arte tractabat uirum , ut illius animum cupidum inopia incenderet Eademque ut esset apud te hoc quam gratissimum . 
Sed heus tu , uide sis nequid inprudens ruas ! 
Patrem nouisti ad has res quam sit perspicax ; ego te autem noui quam esse soleas inpotens ; inuersa uerba , euersas ceruices tuas , gemitus screatus tussis risus abstine . 
Laudabi . 
uide sis . 
Tutemet mirabere Sed quam cito sunt consecutae mulieres ! 
Vbi sunt ? 
Quor retines ? 
Iam nunc haec non est tua . 
Scio , apud patrem ; at nunc interim . 
Nihilo magis . 
Sine . 
Non sinam inquam . 
Quaeso paullisper . 
Veto . 
Saltem salutem Abeas si sapias . 
Eo . 
Quid istic ? 
Manebit . 
Hominem felicem ! 
Ambula . 
Edepol te , mea Antiphila , laudo et fortunatam iudico , id quom studuisti isti formae ut mores consimiles forent ; minimeque , ita me di ament , miror si te sibi quisque expetit . 
Nam mihi quale ingenium haberes fuit indicio oratio : et quom egomet nunc mecum in animo uitam tuam considero omniumque adeo uostrarum uolgu quae ab se segregant , et uos esse istius modi et nos non esse haud mirabilest . 
Nam expedit bonas esse uobis ; nos , quibucum est res , non sinunt : quippe forma inpulsi nostra nos amatores colunt ; haec ubi immutata est , illi suom animum alio conferunt : nisi si prospectum interea aliquid est , desertae uiuimus . 
Vobis cum uno semel ubi aetatem agere decretumst uiro , quoius mos maxumest consimili uostrum , i se ad uos adplicant . 
Hoc beneficio utrique ab utrisque uero deuincimini , ut numquam ulla amori uostro incidere possit calamitas . 
Nescio alias : mequidem semper scio fecisse sedulo ut ex illiu commodo meum compararem commodum . 
Ah ergo , mea Antiphila , tu nunc sola reducem me in patriam facis ; nam dum abs te absum omnes mihi labores fuere quos cepi leues praeter quam tui carendum quod erat . 
Credo . 
Syre , uix suffero : hocin me miserum non licere meo modo ingenium frui ! 
Immo ut patrem tuom uidi esse habitum , diu etiam duras dabit . 
Quisnam hic adulescens est qui intuitur nos ? 
Ah retine me , obsecro ! 
Amabo quid tibist ? 
Disperii , perii misera ! 
Quid stupes , Antiphila ? 
Videon Cliniam an non ? 
Quem uides ? 
Salue , anime mi . 
O mi Clinia , salue . 
Vt uales ? 
Saluom uenisse gaudeo . 
Teneone te , Antiphila , maxume animo exspectatam meo ? 
Ite intro ; nam uos iamdudum exspectat senex . 
Luciscit hoc iam . 
Cesso pultare ostium uicini , primum e me ut sciat sibi filium redisse ? 
Etsi adulescentem hoc nolle intellego . 
Verum quom uideam miserum hunc tam excruciarier eius abitu , celem tam insperatum gaudium , quom illi pericli nil ex indicio siet ? 
Haud faciam ; nam quod potero adiutabo senem . 
Item ut filium meum amico atque aequali suo uideo inseruire et socium esse in negotiis , nos quoque senes est aequom senibus obsequi . 
Aut ego profecto ingenio egregio ad miserias natus sum aut illud falsumst quod uolgo audio dici , diem adimere aegritudinem hominibus ; nam mihi quidem cotidie augescit magis de filio aegritudo , et quanto diutius abest mage cupio tanto et mage desidero . 
Sed ipsum foras egressum uideo : ibo adloquar . 
Menedeme , salue : nuntium adporto tibi quoius maxume te fieri participem cupis . 
Num quid nam de gnato meo audisti , Chreme ? 
Valet atque uiuit . 
Vbinamst quaeso ? 
Apud me domi . 
Meu gnatu ? 
Sic est . 
Venit ? 
Certe . 
Clinia meu uenit ? 
Dixi . 
Eamu : duc me ad eum , obsecro . 
Non uolt te scire se redisse etiam et tuom conspectum fugitat : propter peccatum hoc timet , ne tua duritia antiqua illa etiam adaucta sit . 
Non tu illi dixti ut essem ? 
Non . 
Quam ob rem , Chreme ? 
Quia pessume istuc in te atque illum consulis , si te tam leni et uicto esse animo ostenderis . 
Non possum : sati iam , sati pater durus fui . 
Ah uehemens in utramque partem , Menedeme , es nimis aut largitate nimia aut parsimonia : in eandem fraudem ex hac re atque ex illa incides . 
Primum olim potiuquam paterere filium commetare ad mulierculam , quae paullulo tum erat contenta quoique erant grata omnia , proterruisti hinc . 
Ea coacta ingratiis postilla coepit uictum uolgo quaerere . 
Nunc quom sine magno intertrimento non potest haberi , quiduis dare cupis . 
Nam ut tu scias quam ea nunc instructa pulchre ad perniciem siet , primum iam ancillas se cum adduxit plus decem oneratas ueste atque auro : satrapes si siet amator , numquam sufferre eius sumptus queat ; nedum tu possis . 
Estne ea intu ? 
Sit rogas ? 
Sensi . 
Nam unam ei cenam atque eiu comitibus dedi ; quod si iterum mihi sit danda , actum siet . 
Nam ut alia omittam , pytissando modo mihi quid uini absumsit " sic hoc " dicens ; " asperum , pater , hoc est : aliud lenius sodes uide " . 
Releui dolia omnia , omnis serias ; omnis sollicitos habui atque haec una nox . 
Quid te futurum censes quem adsidue exedent ? 
Sic me di amabunt ut me tuarum miseritumst , Menedeme , fortunarum . 
Faciat quidlubet : sumat consumat perdat , decretumst pati , dum illum modo habeam mecum . 
Si certumst tibi sic facere , illud permagni referre arbitror ut ne scientem sentiat te id sibi dare . 
Quid faciam ? 
Quiduis potiuquam quod cogitas : per alium quemuis ut des , falli te sinas techinis per seruolum ; etsi subsensi id quoque , illos ibi esse , id agere inter se clanculum . 
Syru cum illo uostro consusurrant , conferunt consilia ad adulescentes ; et tibi perdere talentum hoc pacto satius est quam illo minam . 
Non nunc pecunia agitur sed illud quo modo minimo periclo id demus adulescentulo . 
Nam si semel tuom animum ille intellexerit , priu proditurum te tuam uitam et prius pecuniam omnem quam abs te amittas filium , hui quantam fenestram ad nequitiem patefeceris , tibi autem porro ut non sit suaue uiuere ! 
Nam deteriores omnes sumu licentia . 
Quod quoique quomque inciderit in mentem uolet neque id putabit prauom an rectum sit : petet . 
Tu rem perire et ipsum non poteris pati : dare denegaris ; ibit ad illud ilico qui maxume apud te se ualere sentiet : abiturum se abs te esse ilico minitabitur . 
Videre uera atque ita uti res est dicere . 
Somnum hercle ego hac nocte oculis non uidi meis , dum id quaero tibi qui filium restituerem . 
Cedo dextram : porro te idem oro ut facias , Chreme . 
Paratu sum . 
Scin quid nunc facere te uolo ? 
Dic . 
Quod sensisti illos me incipere fallere , id uti maturent facere : cupio illi dare quod uolt , cupio ipsum iam uidere . 
Operam dabo . 
Paullum negoti mi obstat : Simus et Crito uicini nostri hic ambigunt de finibus ; me cepere arbitrum : ibo ac dicam , ut dixeram operam daturum me , hodie non posse is dare : continuo hic adero . 
Ita quaeso . 
Di uostram fidem , ita conparatam esse hominum naturam omnium aliena ut meliu uideant et diiudicent quam sua ! 
An eo fit quia in re nostra aut gaudio sumu praepediti nimio aut aegritudine ? 
Hic mihi nunc quanto plus sapit quam egomet mihi ! 
Dissolui me otiosus operam ut tibi darem . 
Syrus est prendendus atque adhortandus mihi a me nescioquis exit : concede hinc domum ne nos inter nos congruere sentiant . 
Hac illac circumcursa ; inueniundumst tamen argentum : intendenda in senemst fallacia . 
Num me fefellit hosce id struere ? 
Videlicet ill Cliniai seruo tardiusculust ; idcirco huic nostro traditast prouincia . 
Quis hic loquitur ? 
Perii . 
Numnam haec audiuit ? 
Syre . 
Hem . 
Quid tu istic ? 
Recte equidem ; sed te miror , Chreme , tam mane , qui heri tantum biberis . 
Nil nimis . 
" Nil " narras ? 
Visa uerost , quod dici solet , aquilae senectus . 
Heia . 
Mulier commoda et faceta haec meretrix . 
Sane . 
Idem uisast tibi ? 
Et quidem hercle forma luculenta . 
Sic satis . 
Ita non ut olim , sed uti nunc , sane bona ; minimeque miror Clinia hanc si deperit . 
Sed habet patrem quendam auidum , miserum atque aridum uicinum hunc : nostin ? 
At quasi is non ditiis abundet , gnatus eius profugit inopia . 
Scis esse factum ut dico ? 
Quid ego ni sciam ? 
Hominem pistrino dignum ! 
Quem ? 
Istunc seruolum dico adulescenti Syre , tibi timui male ! 
Qui passus est id fieri . 
Quid faceret ? 
Rogas ? 
aliquid reperiret , fingeret fallacias unde esset adulescenti amicae quod daret , atque hunc difficilem inuitum seruaret senem . 
Garris . 
Haec facta ab illo oportebant , Syre . 
Eho quaeso laudas qui eros fallunt ? 
In loco ego uero laudo . 
Recte sane . 
Quippe qui magnarum saepe id remedium aegritudinumst : iam huic mansisset unicus gnatus domi . 
Iocone an serio ille haec dicat nescio ; nisi mihi quidem addit animum quo lubeat magis . 
Et nunc quid exspectat , Syre ? 
An dum hic denuo abeat , quom tolerare illius sumptus non queat ? 
Nonne ad senem aliquam fabricam fingit ? 
Stolidus est . 
At te adiutare oportet adulescentuli causa . 
Facile equidem facere possum si iubes ; etenim quo pacto id fieri soleat calleo . 
Tanto hercle melior . 
Non est mentiri meum . 
Fac ergo . 
At heus tu facito dum eadem haec memineris siquid huiu simile forte aliquando euenerit , ut sunt humana , tuos ut faciat filius . 
Non usu ueniet , spero . 
Spero hercle ego quoque , neque eo nunc dico quo quicquam illum senserim sed siquid , nequid . 
Quae sit eius aetas uides ; et ne ego te , si usu ueniat , magnifice , Chreme , tractare possim . 
De istoc , quom usu uenerit , uidebimus quid opu sit : nunc istuc age . 
Numquam commodius umquam erum audiui loqui , nec quom male facere crederem mi inpunius licere . 
Quisnam a nobis egreditur foras ? 
Quid istuc quaeso ? 
Qui istic mos est , Clitipho ? 
Itane fieri oportet ? 
Quid ego feci ? 
Vidin ego te modo manum in sinum huic meretrici inserere ? 
Acta haec res est : perii . 
Mene ? 
Hisce oculis , ne nega . 
Facis adeo indigne iniuriam illi qui non abstineas manum . 
Nam istaec quidem contumeliast , hominem amicum recipere ad te atque eius amicam subigitare . 
Vel here in uino quam inmodestu fuisti Factum . 
Quam molestus ! 
Vt equidem , ita me di ament , metui quid futurum denique esset ! 
Noui ego amantium animum : aduortunt grauiter quae non censeas . 
At mihi fides apud hunc est nil me istiu facturum , pater . 
Esto ; at certe concedas aliquo ab ore eorum aliquantisper . 
multa fert lubido : ea facere prohibet tua praesentia . 
Ego de me facio coniecturam : nemost meorum amicorum hodie apud quem expromere omnia mea occulta , Clitipho , audeam . 
Apud alium prohibet dignitas ; apud alium ipsius facti pudet , ne ineptu , ne proteruo uidear : quod illum facere credito . 
Sed nostrum est intellegere utquomque atque ubiquomque opu sit obsequi . 
Quid istic narrat ! 
Perii . 
Clitipho , haec ego praecipio tibi ? 
Homini frugi et temperanti functus officium ? 
Tace sodes . 
Recte sane . 
Syre , pudet me . 
Credo : neque id iniuria ; quin mihi molestumst . 
Perdis hercle . 
Verum dico quod uidetur . 
Nonne accedam ad illos ? 
Eho quaeso , una accedundi uiast ? 
Actumst : hic priu se indicarit quem ego argentum effecero . 
Chreme , uin tu homini stulto mi auscultare ? 
Quid faciam ? 
Iube hunc abire hinc aliquo . 
Quo ego hinc abeam ? 
Quo lubet : da illis locum : abi deambulatum . 
Deambulatum ? 
Quo ? 
Vah quasi desit locus . 
Abi sane istac , istorsum , quouis . 
Recte dicit , censeo . 
Di te eradicent , Syre , qui me hinc extrudis ! 
At tu pol tibi istas posthac comprimito manus ! 
Censen uero ? 
Quid illum porro credas facturum , Chreme , nisi eum , quantum tibi opi di dant , seruas castigas mones ? 
Ego istuc curabo . 
Atqui nunc , ere , tibi istic adseruandus est . 
Fiet . 
Si sapias ; nam mihi iam minu minusque obtemperat . 
Quid tu ? 
Ecquid de illo quod dudum tecum egi egisti , Syre , aut repperisti tibi quod placeat an non ? 
De fallacia dicis ? 
Est : inueni nuper quandam . 
Frugi es . 
Cedo quid est ? 
Dicam , uerum ut aliud ex alio incidit . 
Quidnam , Syre ? 
Pessuma haec est meretrix . 
Ita uidetur . 
Immo si scias . 
Vah uide quod inceptet facinu . 
Fuit quaedam anu Corinthia hic : huic drachumarum haec argenti mille dederat mutuom . 
Quid tum ? 
Ea mortuast : reliquit filiam adulescentulam . 
Ea relicta huic arraboni est pro illo argento . 
Intellego . 
Hanc se cum huc adduxit , ea quae est nunc apud uxorem tuam . 
Quid tum ? 
Cliniam orat sibi uti nunc det : illam illi tamen post daturum : mille nummum poscit . 
Et poscit quidem ? 
Hui , dubium id est ? 
Ego sic putaui . 
Quid nunc facere cogitas ? 
Egon ? 
Ad Menedemum ibo : dicam hanc esse captam ex Caria ditem et nobilem ; si redimat magnum inesse in ea lucrum . 
Erras . 
Quid ita ? 
Pro Menedemo nunc tibi ego respondeo " non emo " : quid ages ? 
Optata loquere . 
Qui ? 
Non est opus . 
Non opus est ? 
Non hercle uero . 
Qui istuc , miror . 
Iam scies . 
Mane , mane , quid est quod tam a nobis grauiter crepuerunt fores ? 
Nisi me animu fallit , hic profectost anulus quem ego suspicor , is quicum expositast gnata . 
Quid uolt sibi , Syre , haec oratio ? 
Quid est ? 
Isne tibi uidetur ? 
Dixi equidem , ubi mi ostendisti , ilico eum esse . 
At ut sati contemplata modo sis , mea nutrix . 
Satis . 
Abi nunciam intro atque illa si iam lauerit mihi nuntia . 
Hic ego uirum interea opperibor . 
Te uolt : uideas quid uelit . 
Nescioquid tristis est : non temerest : timeo quid sit . 
Quid siet ? 
Ne ista hercle magno iam conatu magnas nugas dixerit . 
Ehem mi uir . 
Ehem mea uxor . 
Te ipsum quaero . 
Loquere quid uelis . 
Primum hoc te oro , nequid credas me aduorsum edictum tuom facere esse ausam . 
Vin me istuc tibi , etsi incredibilest , credere ? 
credo . 
Nescioquid peccati portat haec purgatio . 
Meministin me esse grauidam et mihi te maxumo opere edicere , si puellam parerem , nolle tolli ? 
Scio quid feceris : sustulisti . 
Sic est factum : domina ego , eru damno auctus est . 
Minime ; sed erat hic Corinthia anus haud inpura : ei dedi exponendam . 
O Iuppiter , tantam esse in animo inscitiam ! 
Perii : quid ego feci ? 
Rogitas ? 
Si peccaui , mi Chreme , insciens feci . 
Id equidem ego , si tu neges , certo scio , te inscientem atque inprudentem dicere ac facere omnia : tot peccata in hac re ostendi . 
Nam iam primum , si meum imperium exsequi uoluisses , interemptam oportuit , non simulare mortem uerbis , re ipsa spem uitae dare . 
At id omitto : misericordia , animu maternus : sino . 
Quam bene uero abs te prospectumst quod uoluisti cogita : nempe anui illi prodita abs te filiast planissume , per te uel uti quaestum faceret uel uti ueniret palam . 
Credo , id cogitasti : " quiduis satis est dum uiuat modo " . 
Quid cum illis agas qui neque ius neque bonum atque aequom sciunt , meliu peiu , prosit obsit , nil uident nisi quod lubet ? 
Mi Chreme , peccaui , fateor : uincor . 
Nunc hoc te obsecro , quanto tuos est animu natu grauior , ignoscentior , ut meae stultitiae in iustitia tua sit aliquid praesidi . 
Scilicet equidem istuc factum ignoscam ; uerum , Sostrata , male docet te mea facilitas multa . 
Sed istuc quidquid est qua hoc occeptumst causa loquere . 
Vt stultae et misere omnes sumus religiosae , quom exponendam do illi , de digito anulum detraho et eum dico ut una cum puella exponeret : si moreretur , ne expers partis esset de nostris bonis . 
Istuc recte : conseruasti te atque illam . 
Is hic est anulus . 
Vnde habes ? 
Quam Bacchi se cum adduxit adulescentulam , Hem . 
Quid illa narrat ? 
Ea lauatum dum it , seruandum mihi dedit . 
Animum non aduorti primum ; sed postquam aspexi ilico cognoui ad te exsilui . 
Quid nunc suspicare aut inuenis de illa ? 
Nescio nisi ex ipsa quaeras unde hunc habuerit , si potis est reperiri . 
Interii : plus spei uideo quam uolo : nostrast , si itast . 
Viuitne illa quoi tu dederas ? 
Nescio . 
Quid renuntiauit olim ? 
Fecisse id quod iusseram . 
Nomen mulieri cedo quid sit , ut quaeratur . 
Philterae . 
Ipsast . 
Mirum ni illa saluast et ego perii . 
Sostrata , sequere me intro hac . 
Vt praeter spem euenit ! 
Quam timui male ne nunc animo ita esses duro ut olim in tollendo , Chreme ! 
Non licet hominem esse saepe ita ut uolt , si res non sinit . 
nunc ita tempus est mi ut cupiam filiam : olim nil minus . 
Nisi me animu fallit multum , haud multum a me aberit infortunium : ita hac re in angustum oppido nunc meae cogantur copiae nisi aliquid uideo ne esse amicam hanc gnati resciscat senex . 
Nam quod de argento sperem aut posse postulem me fallere nil est ; triumpho si licet me latere tecto abscedere . 
Crucior bolum tantum mi ereptum tam desubito e faucibus . 
Quid agam ? 
Aut quid comminiscar ? 
Ratio de integro ineundast mihi . 
Nil tam difficilest quin quaerendo inuestigari possiet . 
Quid si hoc nunc sic incipiam ? 
Nilst . 
Quid si sic ? 
Tantundem egero . 
At sic opinor : non potest . 
Immo optume . 
Euge habeo optumam . 
Retraham hercle opinor ad me idem ego illuc hodie fugitiuom argentum tamen . 
Nulla mihi res posthac potest iam interuenire tanta quae mi aegritudinem adferat : tanta haec laetitia obortast . 
Dedo patri me nunciam ut frugalior sim quam uolt . 
Nil me fefellit : cognitast , quantum audio huiu uerba . 
Istuc tibi ex sententia tua obtigisse laetor . 
O mi Syre , audisti obsecro ? 
Quidni ? 
Qui usque una adfuerim . 
Quoi aeque audisti commode quicquam euenisse ? 
Nulli . 
Atque ita me di ament ut ego nunc non tam meapte causa laetor quam illiu ; quam ego scio esse honore quouis dignam . 
Ita credo . 
Sed nunc , Clinia , age , da te mihi uicissim ; nam amici quoque res est uidenda in tutum ut conlocetur , nequid di amica nunc senex . 
O Iuppiter ! 
Quiesce . 
Antiphila mea nubet mihi . 
Sicin mi interloquere ? 
Quid faciam ? 
Syre mi , gaudeo : fer me . 
Fero hercle uero . 
Deorum uitam apti sumus . 
Frustra operam opino hanc sumo . 
Loquere : audio . 
At iam hoc non ages . 
Agam . 
uidendumst , inquam , amici quoque res , Clinia , tui in tuto ut conlocetur . 
Nam si nunc a nobis abis et Bacchidem hic relinquis , senex resciscet ilico esse amicam hanc Clitiphonis ; si abduxeris , celabitur , itidem ut celata adhuc est . 
At enim istoc nil est mage , Syre , miis nuptiis aduorsum . 
nam quo ore appellabo patrem ? 
Tenes quid dicam ? 
Quidni ? 
Quid dicam ? 
Quam causam adferam ? 
Qui nolo mentiare : aperte ita ut res sese habet narrato . 
Quid ais ? 
Iubeo : illam te amare et uelle uxorem , hanc esse Clitiphonis . 
Bonam atque iustam rem oppido imperas et factu facilem . 
Et scilicet iam me hoc uoles patrem exorare ut celet senem uostrum ? 
Immo ut recta uia rem narret ordine omnem . 
Hem sati sanus es et sobrius ? 
Tuquidem illum plane perdis . 
nam qui ille poterit esse in tuto , dic mihi ? 
Huic equidem consilio palmam do : hic me magnifice ecfero , qui uim tantam in me et potestatem habeam tantae astutiae uera dicendo ut eos ambos fallam : ut quom narret senex uoster nostro istam esse amicam gnati , non credat tamen . 
At enim spem istoc pacto rursum nuptiarum omnem eripis ; nam dum amicam hanc meam esse credet , non committet filiam . 
Tu fors quid me fiat parui pendi , dum illi consulas . 
Quid , malum , me aetatem censes uelle id adsimularier ? 
Vnus est dies dum argentum eripio : pax : nil amplius . 
Tantum sat habes ? 
Quid tum quaeso si hoc pater resciuerit ? 
Quid si redeo ad illos qui aiunt " quid si nunc caelum ruat " ? 
Metuo quid agam . 
Metui ? 
Quasi non ea potestas sit tua quo uelis in tempore ut te exsoluas , rem facias palam . 
Age age , transducatur Bacchis . 
Optume ipsa exit foras . 
Sati pol proterue me Syri promissa huc induxerunt , decem minas quas mihi dare pollicitust . 
Quodsi nunc me deceperit saepe obsecrans me ut ueniam , frustra ueniet ; aut quom uenturam dixero et constituero , quom is certe renuntiarit , Clitipho quom in spe pendebit animi , decipiam ac non ueniam , Syrus mihi tergo poenas pendet . 
Sati scite promittit tibi . 
Atqui tu hanc iocari credis ? 
Faciet nisi caueo . 
Dormiunt : ego pol istos commouebo . 
Mea Phrygia , audisti modo iste homo quam uillam demonstrauit Charini ? 
Audiui . 
Proxumam esse huic fundo ad dextram ? 
Memini . 
Curriculo percurre : apud eum miles Dionysia agitat : Quid inceptat ? 
Dic me hic oppido esse inuitam atque adseruari , uerum aliquo pacto uerba me his daturam esse et uenturam . 
Perii hercle . 
Bacchi , mane , mane : quo mittis istanc quaeso ? 
Iube maneat . 
I . 
Quin est paratum argentum . 
Quin ego maneo . 
Atqui iam dabitur . 
Vt lubet . 
Num ego insto ? 
At scin quid sodes ? 
Quid ? 
Transeundumst nunc tibi ad Menedemum et tua pompa eo transducendast . 
Quam rem agis , scelus ? 
Egon ? 
Argentum cudo quod tibi dem . 
Dignam me putas quam inludas ? 
Non est temere . 
Etiamne tecum hic res mihist ? 
Minime : tuom tibi reddo . 
Eatur . 
Sequere hac . 
Heus , Dromo . 
Quis me uolt ? 
Syru . 
Quid est rei ? 
Ancillas omnis Bacchidis transduce huc ad uos propere . 
Quam ob rem ? 
Ne quaeras : ecferant quae se cum huc attulerunt . 
Sperabit sumptum sibi senex leuatum esse harunc abitu : ni ille haud scit hoc paullum lucri quantum ei damnum adportet . 
Tu nescis id quod scis , Dromo , si sapies . 
Mutum dices . 
Ita me di amabunt ut nunc Menedemi uicem miseret me tantum deuenisse ad eum mali . 
Illancin mulierem alere cum illa familia ! 
Etsi scio , hosce aliquot dies non sentiet , ita magno desiderio fuit ei filius ; uerum ubi uidebit tantos sibi sumptus domi cotidianos fieri nec fieri modum , optabit rursum ut abeat ab se filius . 
Syrum optume eccum . 
Cesso hunc adoriri ? 
Syre . 
Hem . 
Quid est ? 
Te mihi ipsum iamdudum optabam dari . 
Videre egisse iam nescioquid cum sene . 
De illo quod dudum ? 
Dictum factum reddidi . 
Bonan fide ? 
Bona hercle . 
Non possum pati quin tibi caput demulceam ; accede huc , Syre : faciam boni tibi aliquid pro ista re ac lubens , At si scias quam scite in mentem uenerit . 
Vah gloriare euenisse ex sententia ? 
Non hercle uero : uerum dico . 
Dic quid est ? 
Tui Clitiphonis esse amicam hanc Bacchidem Menedemo dixit Clinia , et ea gratia se cum adduxisse ne tu id persentisceres . 
Probe . 
Dic sodes . 
Nimium , inquam . 
Immo si scias . 
Sed porro ausculta quod superest fallaciae : sese ipse dicit tuam . 
Vidisse filiam ; eius sibi conplacitam formam , postquam aspexerit ; hanc cupere uxorem . 
Modone quae inuentast ? 
Eam : et quidem iubebit posci . 
Quam ob rem istuc , Syre ? 
Nam prorsum nil intellego . 
Vah tardus es . 
Fortasse . 
Argentum dabitur ei ad nuptias , aurum atque uestem qui tenesne ? 
Comparet ? 
Id ipsum . 
At ego illi neque do neque despondeo . 
Non ? 
Quam ob rem ? 
Quam ob rem ? 
Me rogas ? 
homini ? 
Vt lubet . 
Non ego dicebam in perpetuom ut illam illi dares , uerum ut simulares . 
Non meast simulatio ; ita tu istaec tua misceto ne me admisceas . 
Egon quoi daturu non sum , ut ei despondeam ? 
Credebam . 
Minime . 
Scite poterat fieri et ego hoc , quia dudum tu tanto opere iusseras , eo coepi . 
Credo . 
Ceterum equidem istuc , Chreme , aequi bonique facio . 
Atqui quam maxume uolo te dare operam ut fiat , uerum alia uia . 
Fiat , quaeratur aliquid . 
Sed illud quod tibi dixi de argento quod ista debet Bacchidi , id nunc reddendumst illi : neque tu scilicet illuc confugies : " quid mea ? 
Num mihi datumst ? 
Num iussi ? 
Num illa oppignerare filiam meam me inuito potuit " ? 
Verum illuc , Chreme , dicunt : " ius summum saepe summast malitia " . 
Haud faciam . 
Immo aliis si licet , tibi non licet : omnes te in lauta et bene acta parte putant . 
Quin egomet iam ad eam deferam . 
Immo filium iube potiu . 
Quam ob rem ? 
Quia enim in eum suspiciost translata amori . 
Quid tum ? 
Quia uidebitur mage ueri simile id esse , quom hic illi dabit ; et simul conficiam facilius ego quod uolo . 
Ipse adeo adest : abi , ecfer argentum . 
Ecfero . 
Nullast tam facili res quin difficilis siet , quam inuitu facias . 
Vel me haec deambulatio , quam non laboriosa , ad languorem dedit . 
Nec quicquam mage nunc metuo quam ne denuo miser aliquo extrudar hinc , ne accedam ad Bacchidem . 
Vt te quidem omnes di deae quantumst , Syre , cum istoc inuento cumque incepto perduint ! 
Huiu modi mihi res semper comminiscere ubi me excarnufices . 
Is tu hinc quo dignus es ? 
Quam paene tua me perdidit proteruitas ! 
Vellem hercle factum , ita meritus . 
Meritu ? 
Quo modo ? 
ne me istuc ex te prius audisse gaudeo quam argentum haberes quod daturu iam fui . 
Quid igitur dicam tibi uis ? 
Abiisti ; mihi amicam adduxti quam non licitumst tangere . 
Iam non sum iratu . 
Sed scin ubi sit nunc tibi tua Bacchis ? 
Apud nos . 
Non . 
Vbi ergo ? 
Apud Cliniam . 
Perii . 
Bono animo es : iam argentum ad eam deferes quod ei pollicitus . 
Garris . 
Vnde ? 
A tuo patre . 
Ludis fortasse me ? 
Ipsa re experibere . 
Ne ego sum homo fortunatu : deamo te , Syre . 
Sed pater egreditur . 
Caue quicquam admiratu sis qua causa id fiat ; obsecundato in loco ; quod imperabit facito ; loquitor paucula . 
Vbi Clitipho hic est ? 
" Eccum me " inque . 
Eccum hic tibi . 
Quid rei esset dixti huic ? 
Dixi pleraque omnia . 
Cape hoc argentum ac defer . 
I : quid stas , lapis ? 
Quin accipis ? 
Cedo sane . 
Sequere hac me ocius . 
Tu hic nos dum eximus interea opperibere ; nam nil est illic quod moremur diutius . 
Minas quidem iam decem habet a me filia , quas hortamentis esse nunc duco datas ; hasce ornamentis consequentur alterae ; porro haec talenta dotis adposcunt duo . 
quam multa iniusta ac praua fiunt moribus ! 
Mihi nunc relictis rebus inueniundus est aliquis , labore inuenta mea quoi dem bona . 
Multo omnium nunc me fortunatissimum factum puto esse quom te , gnate , intellego resipisse . 
Vt errat ! 
Te ipsum quaerebam , Chreme : serua , quod in te est , filium , me ac familiam . 
Cedo quid uis faciam ? 
Inuenisti hodie filiam . 
Quid tum ? 
Hanc uxorem sibi dari uolt Clinia . 
Quaeso quid tu hominis ? 
Quid est ? 
Iamne oblitus es inter nos quid sit dictum de fallacia , ut ea uia abs te argentum auferretur ? 
Scio . 
Ea res nunc agitur ipsa . 
Quid narras , Chreme ? 
erraui ? 
Actast res ? 
Quanta de spe decidi ! 
Immo haec quidem quae apud me est Clitiphonis est amica : ita aiunt . 
Et tu credis omnia . 
Et illum aiunt uelle uxorem ut , quom desponderis , des qui aurum ac uestem atque alia quae opu sunt comparet . 
Id est profecto : id amicae dabitur . 
Scilicet daturum . 
Ah frustra sum igitur gauisus miser . 
Quiduis tamen iam malo quam hunc amittere . 
Quid nunc renuntiem abs te responsum , Chreme , ne sentiat me sensisse atque aegre ferat ? 
Aegre ? 
Nimium illi , Menedeme , indulges . 
Sine : inceptumst : perfice hoc mi perpetuo , Chreme . 
Dic conuenisse , egisse te de nuptiis . 
Dicam . 
Quid deinde ? 
Me facturum esse omnia , generum placere ; postremo etiam , si uoles , desponsam quoque isse dicito . 
em istuc uolueram . 
Tanto ocius te ut poscat et tu , id quod cupis , quam ocissime ut des . 
Cupio . 
Ne tu propediem , ut istanc rem uideo , istius obsaturabere . 
Sed ut uti istaec sunt , cautim et paulatim dabis si sapies . 
Faciam . 
Abi intro : uidi quid postulet . 
Ego domi ero siquid me uoles . 
Sane uolo ; nam te scientem faciam quidquid egero . 
Ego me non tam astutum neque ita perspicacem esse id scio ; sed hic adiutor meus et monitor et praemonstrator Chremes hoc mihi praestat : in me quiduis harum rerum conuenit quae sunt dicta in stulto , caudex stipes asinu plumbeus ; in illum nil potest : exsuperat eius stultitia haec omnia . 
Ohe iam desine deos , uxor , gratulando obtundere tuam esse inuentam gnatam , nisi illos ex tuo ingenio iudicas ut nil credas intellegere nisi idem dictumst centiens . 
Sed interim quid illic iamdudum gnatu cessat cum Syro ? 
Quos ais homines , Chreme , cessare ? 
Ehem , Menedeme , aduenis ? 
Dic mihi , Cliniae quae dixi nuntiastin ? 
Omnia . 
Quid ait ? 
Gaudere adeo coepit quasi qui cupiunt nuptias . 
Hahahae . 
Quid risisti ? 
Serui uenere in mentem Syri calliditates . 
Itane ? 
Voltu quoque hominum fingit scelus . 
Gnatu quod se adsimulat laetum , id dicis ? 
Id . 
Idem istuc mihi uenit in mentem . 
Veterator . 
Mage , si mage noris , putes ita rem esse . 
Ain tu ? 
Quin tu ausculta . 
Mane ; hoc priu scire expeto , quid perdideris . 
Nam ubi desponsam nuntiasti filio , continuo iniecisse uerba tibi Dromonem scilicet , sponsae uestem aurum atque ancillas opus esse : argentum ut dares . 
Non . 
Quid ? 
Non ? 
Non inquam . 
Neque ipse gnatu ? 
Nil prorsum , Chreme . 
Magis unum etiam instare ut hodie conficiantur nuptiae . 
Mira narras . 
Quid Syru meu ? 
Ne is quidem quicquam ? 
Nihil . 
Quam ob rem , nescio . 
Equidem miror , qui alia tam plane scias . 
sed ille tuom quoque Syrus idem mire finxit filium , ut ne paullulum quidem subolat esse amicam hanc Cliniae . 
Quid agit ? 
Mitto iam osculari atque amplexari : id nil puto . 
Quid est quod ampliu simuletur ? 
Vah . 
Quid est ? 
Audi modo . 
Est mihi ultimis conclaue in aedibus quoddam retro : huc est intro latu lectu , uestimentis stratus est . 
Quid postquam hoc est factum ? 
Dictum factum huc abiit Clitipho . 
Solu ? 
Solu . 
Timeo . 
Bacchi consecutast ilico . 
Sola ? 
Sola . 
Perii . 
Vbi abiere intro , operuere ostium . 
Hem Clinia haec fieri uidebat ? 
Quidni ? 
Mecum una simul . 
Fili est amica Bacchi : Menedeme , occidi . 
Quam ob rem ? 
Decem dierum uix mi est familia . 
Quid istuc times quod ille operam amico dat suo ? 
Immo quod amicae . 
Si dat . 
An dubium id tibist ? 
Quemquamne animo tam comi esse aut leni putas qui se uidente amicam patiatur suam ? 
Ah quidni ? 
Quo uerba facilius dentur mihi . 
Derides merito . 
Mihi nunc ego suscenseo : quot res dedere ubi possem persentiscere , ni essem lapis ! 
Quae uidi ! 
Vae misero mihi ! 
At ne illud haud inultum , si uiuo , ferent ! 
Nam iam Non tu te cohibes ? 
Non te respicis ? 
Non tibi ego exempli sati sum ? 
Prae iracundia , Menedeme , non sum apud me . 
Tene istuc loqui ! 
Nonne id flagitiumst te aliis consilium dare , foris sapere , tibi non posse te auxiliarier ? 
Quid faciam ? 
Id quod me fecisse aiebas parum . 
Fac te patrem esse sentiat ; fac ut audeat tibi credere omnia , abs te petere et poscere , nequam aliam quaerat copiam ac te deserat Immo abeat multo malo quouis gentium quam hic per flagitium ad inopiam redigat patrem . 
Nam si illi pergo suppeditare sumptibus , Menedeme , mihi illaec uere ad rastros res redit . 
Quot incommoditates in hic re capies , nisi caues ! 
Difficilem te esse ostendes et ignosces tamen post , et id ingratum . 
Ah nescis quam doleam . 
Vt lubet . 
quid hoc quod rogo , ut illa nubat nostro ? 
Nisi quid est quod mage uis . 
Immo et gener et adfines placent . 
Quid doti dicam te dixisse filio ? 
Quid obticuisti ? 
Dotis ? 
Ita dico . 
Ah . 
Chreme , nequid uereare , si minu : nil nos dos mouet . 
Duo talenta pro re nostra ego esse decreui satis sed ita dictu opus est , si me uis saluom esse et rem et filium , me mea omnia bona doti dixisse illi . 
Quam rem agis ? 
Id mirari te simulato et illum hoc rogitato simul quam ob rem id faciam . 
Quin ego uero quam ob rem id facias nescio . 
Egone ? 
Vt eius animum , qui nunc luxuria et lasciuia diffluit , retundam redigam , ut quo se uortat nesciat . 
Quid agi ? 
Mitte : sine me in hac re gerere mihi morem . 
Sino : Itane uis ? 
Ita . 
Fiat . 
Ac iam uxorem ut accersat paret . 
Hic ita ut liberos est aequom dictis confutabitur sed Syrum Quid eum ? 
Egone si uiuo adeo exornatum dabo , adeo depexum ut dum uiuat meminerit semper mei ; qui sibi me pro deridiculo ac delectamento putat . 
Non , ita me di ament , auderet facere haec uiduae mulieri quae in me fecit . 
Itane tandem quaeso , Menedeme ? 
Vt pater tam in breui spatio omnem de me eiecerit animum patris ? 
Quodnam ob facinu ? 
Quid ego tantum sceleris admisi miser ? 
Volgo faciunt . 
Scio tibi esse hoc grauiu multo ac durius , quoi fit ; uerum ego haud minus aegre patior , id qui nescio nec rationem capio , nisi quod tibi bene ex animo uolo . 
Hic patrem astare aibas . 
Eccum . 
Quid me incusas , Clitipho ? 
Quidquid ego huiu feci , tibi prospexi et stultitiae tuae . 
Vbi te uidi animo esse omisso et suauia in praesentia quae essent prima habere neque consulere in longitudinem : cepi rationem ut neque egeres neque ut haec posses perdere . 
Vbi quoi decuit primo , tibi non licuit per te mihi dare , abii ad proxumum tibi qui erat ; ei commisi et credidi : ibi tuae stultitiae semper erit praesidium , Clitipho , uictu uestitus quo in tectum te receptes . 
Ei mihi ! 
Satius est quam te ipso herede haec possidere Bacchidem . 
Disperii : scelestu quantas turbas conciui insciens ! 
Emori cupio . 
Priu quaeso disce quid sit uiuere . 
Vbi scies , si displicebit uita , tum istoc utitor . 
Ere , licetne ? 
Loquere . 
At tuto . 
Loquere . 
Quae istast prauitas quaeue amentiast , quod peccaui ego , id obesse huic ? 
Ilicet . 
ne te admisce : nemo accusat , Syre , te : nec tu aram tibi nec precatorem pararis . 
Quid agi ? 
Nil suscenseo neque tibi nec tibi ; nec uos est aequom quod facio mihi . 
Abiit ? 
Vah , rogasse uellem Quid ? 
Vnd mihi peterem cibum : ita nos alienauit . 
Tibi iam esse ad sororem intellego . 
Adeon rem rediisse ut periclum etiam a fame mihi sit , Syre ! 
Modo liceat uiuere , est spes Quae ? 
Nos esurituros satis . 
Inrides in re tanta neque me consilio quicquam adiuuas ? 
Immo et ibi nunc sum et usque id egi dudum dum loquitur pater ; et quantum ego intellegere possum Quid ? 
Non aberit longius . 
Quid id ergo ? 
Sic est : non esse horum te arbitror . 
Quid istuc , Syre ? 
Satin sanus es ? 
Ego dicam quod mi in mentemst : tu diiudica . 
Dum istis fuisti solu , dum nulla alia delectatio quae propior esset , te indulgebant , tibi dabant ; nunc filia postquamst inuenta uera , inuentast causa qui te expellerent . 
Est ueri simile . 
An tu ob peccatum hoc esse illum iratum putas ? 
Non arbitror . 
Nunc aliud specta : matres omnes filiis in peccato adiutrices , auxilio in paterna iniuria solent esse : id non fit . 
Verum dici . 
Quid ergo nunc faciam , Syre ? 
Suspicionem istanc ex illis quaere , rem profer palam . 
Si non est uerum , ad misericordiam ambos adduces cito , aut scibi quoiu . 
Recte suades : faciam . 
Sat recte hoc mihi in mentem uenit ; nam quam maxume huic uisa haec suspicio erit uera , quamque adulescens maxume quam in minima spe situs erit , tam facillume patri pacem in leges conficiet suas . 
Etiam haud scio anne uxorem ducat : ac Syro nil gratiae ! 
quid hoc autem ? 
Senex exit foras : ego fugio . 
Adhuc quod factumst , miror non continuo adripi iusse : ad Menedemum hunc pergam . 
eum mihi precatorem paro : seni nostro fide nil habeo . 
Profecto nisi caues tu homo , aliquid gnato conficies mali ; idque adeo miror , quo modo tam ineptum quicquam tibi uenire in mentem , mi uir , potuerit . 
Oh pergin mulier esse ? 
Nullamne ego rem umquam in uita mea uolui quin tu in ea re mi fueris aduorsatrix , Sostrata ! 
At si rogem iam quid est quod peccem aut quam ob rem hoc facias , nescias ; in qua re nunc tam confidenter restas , stulta . 
Ego nescio ? 
Immo scis , potius quam quidem redeat ad integrum eadem oratio . 
Oh iniquos es qui me tacere de re tanta postules . 
Non postulo iam : loquere : nihilo minus ego hoc faciam tamen . 
Facies ? 
Verum . 
Non uides quantum mali ex ea re excites ? 
Subditum se suspicatur . 
" subditum " ain tu ? 
Sic erit , mi uir . 
Confitere ? 
Au te obsecro , istuc inimicis siet . 
Egon confitear meum non esse filium , qui sit meus ? 
Quid ? 
Metui ne non , quom uelis , conuincas esse illum tuom ? 
Quod filia est inuenta ? 
Non : sed , quo mage credundum siet , id quod consimilest moribus conuinces facile ex te natum ; nam tui similest probe nam illi nil uitist relictum quin siet itidem tibi ; tum praeterea talem nisi tu nulla pareret filium . 
Sed ipse egreditur , quam seueru ! 
Rem , quom uideas , censeas . 
Si umquam ullum fuit tempu , mater , quom ego uoluptati tibi fuerim , dictu filiu tuo uostra uoluntate , obsecro eius ut memineris atque inopi nunc te miserescat mei , quod peto aut quod uolo , parentes meos ut conmonstres mihi Obsecro , mi gnate , ne istuc in animum inducas tuom alium esse te . 
Sum . 
Miseram me , hoccin quaesisti , obsecro ? 
Ita mihi atque huic sis superstes ut ex me atque ex hoc natus es ; et caue posthac , si me amas , umquam istuc uerbum ex te audiam . 
At ego , si me metui , mores caue in te esse istos sentiam . 
Quos ? 
Si scire uis , ego dicam : gerro iners fraus helluo ganeos damnosu : crede , et nostrum te esse credito . 
Non sunt haec parenti dicta . 
Non , si ex capite sis meo natus , item ut aiunt Mineruam esse ex Ioue , ea causa magis patiar , Clitipho , flagitiis tuis me infamem fieri . 
Di istaec prohibeant ! 
Deos nescio : ego , quod potero , sedulo . 
Quaeris id quod habes , parentes ; quod abest non quaeris , patri quo modo obsequare et ut serues quod labore inuenerit . 
Non mihi per fallacias adducere ante oculos pudet dicere hac praesente uerbum turpe ; at te id nullo modo facere puduit . 
Eheu quam nunc totu displiceo mihi , quam pudet ! 
Neque quod principium incipiam ad placandum scio . 
Enimuero Chremes nimi grauiter cruciat adulescentulum nimique inhumane : exeo ergo ut pacem conciliem . 
Optume ipsos uideo . 
Ehem , Menedeme , quor non accersi iubes filiam et quod doti dixi firmas ? 
Mi uir , te obsecro ne facias . 
Pater , obsecro mi ignoscas . 
Da ueniam , Chreme : sine te exorem . 
Egon mea bona ut dem Bacchidi dono sciens ? 
Non faciam . 
At id nos non sinemu Si me uiuom uis , pater , ignosce . 
Age , Chreme mi . 
Age quaeso , ne tam offirma te , Chreme . 
Quid istic ? 
Video non licere ut coeperam hoc pertendere . 
Facis ut te decet . 
Ea lege hoc adeo faciam , si facit quod ego hunc aequom censeo . 
Pater , omnia faciam : impera . 
Vxorem ut ducas . 
Pater ! 
Nil audio . 
Ad me recipio : faciet . 
Nil etiam audio ipsum . 
Perii ! 
An dubitas , Clitipho ? 
Immo utrum uolt . 
Faciet omnia . 
Haec dum incipias , grauia sunt , dumque ignores ; ubi cognori , facilia . 
Faciam , pater . 
Gnate mi , ego pol tibi dabo illam lepidam , quam tu facile ames , filiam Phanocratae nostri . 
Rufamne illam uirginem , caesiam , sparso ore , adunco naso ? 
Non possum , pater . 
Heia ut elegans est ! 
Credas animum ibi esse . 
Aliam dabo . 
Immo , quandoquidem ducendast , egomet habeo propemodum quam uolo . 
Nunc laudo , gnate . 
Archonidi huiu filiam , Perplacet . 
Pater , hoc nunc restat . 
Quid ? 
Syro ignoscas uolo quae mea causa fecit . 
Fiat . 
Vos ualete et plaudite ! 
