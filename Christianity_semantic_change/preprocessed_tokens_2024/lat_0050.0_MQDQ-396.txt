Senex auarus uix sibi credens Euclio domi suae defossam multis cum opibus aulam inuenit , rursumque penitus conditam exanguis amens seruat . 
Eius filiam Lyconides uitiarat . 
Interea senex Megadorus a sorore suasus ducere uxorem auari gnatam deposcit sibi . 
Durus senex uix promittit atque aulae timens domo sublatam uariis abstrudit locis . 
Insidias seruos facit huius Lyconidis qui uirginem uitiarat ; atque ipse obsecrat auonculum Megadorum sibimet cedere uxorem amanti . 
Per dolum mox Euclio cum perdidisset aulam , insperato inuenit laetusque natam conlocat Lyconidi . 
Aulam repertam auri plenam Euclio verbi summa seruat , miseris adfectus modis . 
Lyconides istius uitiat filiam . 
Volt hanc Megadorus indotatam ducere , Lubensque ut faciat dat coquos cum obsonio . 
Auro formidat Euclio , abstrudit foris . 
Re omni inspecta compressoris seruolus Id surpit . 
Illic Euclioni rem refert . 
Ab eo donatur auro , uxore et filio . 
