non Bibulo quiddam nuper sed Caesare factum est : nam Bibulo fieri consule nil memini . 
Gallias Caesar subegit , Nicomedes Caesarem : ecce Caesar nunc triumphat , qui subegit Gallias , Nicomedes non triumphat , qui subegit Caesarem . 
urbani , seruate uxores : moechum caluom adducimus ! 
aurum in Gallia effutuisti , hic sumpsisti mutuom ! 
Gallos Caesar in triumphum ducit , idem in curiam : Galli bracas deposuerunt , latum clauum sumpserunt . 
Brutus , quia reges eiecit , consul primus factus est : hic , quia consules eiecit , rex postremo factus est . 
de germanis , non de Gallis , duo triumphant consules . 
Concurrite omnes , augures , haruspices ! 
portentum inusitatum conflatum est recens : nam mulas qui fricabat consul factus est . 
non te peto , piscem peto ; quid me fugis , Galle ? 
uigilantem habemus consulem Caninium , qui in consulatu somnum non uidit suo . 
