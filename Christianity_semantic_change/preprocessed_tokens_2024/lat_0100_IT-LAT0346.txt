Nunc de generibus controversiarum perscribam , quae solent in quaestionem deduci . 
Sunt autem haec de alluvione atque abluvione , de fine , de loco , de modo , de iure subsicivorum , de iure territorii . 
[ Item genera controversiarum . 
] De alluvione observatio haec est : [ non ] quod de occupatoriis agetur agris , [ sed ] quidquid vis aquae abstulerit , repetitionem nemo habebit . 
Quae res necessitatem ripae muniendae iniungit , ita tamen ne alterius damno quicquam faciat qui ripam muniet . 
Si vero in divisa et adsignata regione tractabitur , nihil amittet possessor , quoniam formis per centurias certus cuique modus adscriptus est . 
Circa Padum autem cum ageretur , quod flumen torrens et aliquando tam violentum decurrit , ut alveum mutet et multorum late agros trans ripam , ut ita dicam , transferat , saepe etiam insulas efficiat , [ ad ] Cassius Longinus , prudentissimus vir , iuris auctor , hoc statuit , ut quidquid aqua lambiscendo abstulerit , id possessor amittat , quoniam scilicet ripam suam sine alterius damno tueri debet ; si vero maiore vi decurrens alveum mutasset , suum quisque modum agnosceret , quoniam non possessoris neglegentia sed tempestatis violentia abreptum apparet ; si vero insulam fecisset , a cuius agro fecisset , is possideret ; aut si ex communi , quisque suum reciperet . 
Scio enim quibusdam regionibus , cum adsignarentur agri , adscriptum aliquid per centurias et flumini . 
Quod ipsum providit auctor dividendorum agrorum , ut quotiens tempestas concitasset fluvium , quo excedens [ alpes ] alveum per regionem vagaretur , sine iniuria cuiusquam deflueret ; cum vero ripis suis curreret , proximus quisque uteretur modum flumini adscriptum . 
Nec erat iniquum , quoniam maiores imbres aliquando excedere aquam iubent ultra modum flumini adscriptum et proximos cuiusque vicini agros inundare . 
Dictos tamen agros , id est hunc omnem modum qui flumini per centurias ascriptus erat , res publica populi quorundam vendidit : in qua regione si de alluvione agetur , magnae quaestiones erunt , ut secundum aes quidquid venditum est restituatur emptori . 
In quaestoriis vectigalibus agris fere eadem observatio est quae et in adsignatis , quoniam secundum formas disputatur . 
De fine si agetur - quae res intra pedum quinque aut sex latitudinem quaestionem habet quoniam hanc latitudinem vel iter culturas accedentium occupat vel circumactus aratri ; quod usu capi non potest : iter enim non , quia ad culturas perveniatur , capitur usu [ id est quod in usu biennio fuit ] - finis enim multis documentis servabitur , in quo intuendum , utrum terminibus , aut arboribus notatis , aut fossis , aut viis , aut rivis , aut iugis montium , aut divergiis aquarum , aut , ut solet , vepribus , aut superciliis , aut rigoribus et saepe normalibus , aut , ut conperi aliquibus locis , inter arva marginibus quibusdam tamquam [ pulvini sunt ex glarea Tiberis limites constituti pulvinis , saepe etiam limitibus . 
[ Item petras notatas , quae in finibus sunt , pro terminis habebitis ] his enim fere generibus solent fines observari . 
[ in quo intuendum . 
] Si terminibus finem vides derigi , quales sint termini , considerandum est . 
Solent plerique lapidei esse . 
At vide ; e quo lapide , quoniam quique consuetudines fere per regiones suas habent . 
Alii ponunt siliceos , alii Tiburtinos , alii enchorios , alii peregrinos , alii autem politos et scriptos , alii aut robureos aut ex certa materia ligneos , quidam etiam hos quos sacrificales ; vocant ; . 
et observat suam quaeque regio , ut dixi , consuetudinem , uti conveniat fides . 
Item solent etiam terminos scribere litteris singularibus . 
Quidam etiam numeros per ordinem scribunt , quidam et signa defodiunt pro terminis . 
Quidquid ergo fuerit [ pro ] loco termini et observetur , custodiri debetur , ut ab uno ad unum derigatur ; et si notae sunt , a nota ad notam : saepe enim plures et in uno rigore sunt . 
Quidquid fuerit et quem admodum cumque observari solitum fuerit , ita erit derigendum ; quoniam , ut dixi , extremus finis intra quinque aut sex ; pedes ; quaestionem habet : nam intra pedum VI possessionem usu nemo capit ; itinera saepe ad culturas pervenientibus tam latum locum occupant , aut in aratis intra tot pedes aratrum circum arat . 
Si arboribus notatis fines observabuntur , videndum quae partes arborum notatae sint . 
Notae enim in propriis arboribus a foris ponuntur , ut arbores liberas in parte sua nota relinquat . 
Si communes sunt arbores mediae , notantur utrimque , ut notae ad utrumque pertineant , et ut appareant esse communes . 
Et in hoc genere finitionis similiter dirigendum est . 
Sunt et illae arbores aliquando loco finitionis , quae ante missae dicuntur . 
Et omnia genera quae insunt finitionum ( ut puta in uno agro esse omnia ) persequenda erunt . 
Nam si fossa erit finalis , videndum utrum unius aut utrius partis , et si in extremo fine facta ; itemque ; via ; utrum publica aut vicinalis aut duum communis aut privata alterius ; item rivis si observabitur finis , utrum naturalis sit rivus aut ex fossis arcessita aqua rivum fecerit , et utrum privatus observari aut communis debeat ; [ si ] iugis autem montium , quae ex eo nomine accipiuntur , quod continuatione ipsa iugantur ; nam et his quae summis montibus excelsissima sunt divergia aquarum , ex quo summo loco aqua in inferiorem partem divergit ; si vepribus , at qualibus , privatis aut communibus ; superciliis , quae loca sunt ex plano in brevi clivo devexa intra pedes altitudinis XXX : alioquin iam collis est . 
Quae observationem hanc habent , ut ex eis superior possessor in planum usque descendat et sibi defendat omnem locum devexum ; si rigoribus , cuiusque rigores observantur , et an normales . 
quod saepe in agris adsignatis invenitur : et aliquando unus quisque rigor inter multos vicinos finem facit ; si marginibus , quae res oculorum est , nequid malignitate exaretur , similiter nequid a vicinis accersiri possit , ut marginibus coepti finitique loci inveniri possint ; si limitibus , quod fuerit ex communibus , a medio , ex privatis , ab extremis rigor observandus constituendusque . 
; Sed consuetudines usque regionum nobis intuendae , nequid novi a nobis fieri videatur : ita enim fides professioni constabit , si maxime secundum morem regionis et nosmet quaestiones tractaverimus . 
De loco si agitur - quae res hanc habet quaestionem , ut nec ad formam nec ad ullum scripturae revertatur exemplum , sed tantum ' hunc locum [ nam ] hinc dico esse ' , et alter ex contrario similiter . 
Quae res ex similitudine fere culturae comparationem accipit : si incultus erit , id est si silva , cuius sit aetatis ; et si par caesurae aetas , nequid arbores , ut solent , relictae , quas ante missas vocant , et silvarum quoque aetates an sint pares . 
Et si vineae , similiter in comparatione : an ordines aequidistantes , an pari condicione , et an simili sint genere vitium . 
Constabit tamen rem magis esse iuris quam nostri operis , quoniam saepe usu capiuntur loca quae in biennio possessa fuerint . 
Respiciendum erit tamen , quem admodum solemus videre quibusdam regionibus particulas quasdam in mediis aliorum agris , nequis similis huic interveniat . 
Quod in agro diviso accidere non potest , quoniam continuae possessiones et adsignantur et redduntur ; et si forte incidit tale aliquid , commutatur locus pro loco , ut continua sit possessio . 
Ita , ut dixi , in adsignatis fieri non potest . 
Argumentum itaque prudentiae est quam professionis . 
Praeterea solent quidam complurium fundorum continuorum domini , ut fere fit , duos aut tres agros uni villae contribuere et terminos qui finiebant singulos agros relinquere : desertisque villis ceteris praeter eam , cui contributi sunt , vicini non contenti suis finibus tollunt terminos , quibus possessio ipsorum finitur , et eos , quibus inter fundos unius domini fines observantur , sibi defendunt . 
Ita et haec respicienda erunt . 
Item quidam curant in extremis finibus fundorum suorum ponere per circuitum aliquod genus arborum , ut quidam pinos aut fraxinos , alii ulmos , alii cypressos , item alii soliti sunt relinquere qualecumque genus in extremo fine intactas , ex quibus neque frondem neque lignum neque cremium caedant . 
Ita et hoc observandum . 
Praeterea consuetudines finitionum inspectae cum fuerint , novitas habet suspicionem . 
Ut puta si terminus finem faciet per alium tractum , quare subito ad aliud genus finitionis transeatur , aut ad fossam aut ad veprem aut viam aut genus quod appellamus supercilium aut arbores quae ante missae sunt , suspicio ; est ; . 
Sic tamen constabit ; fides ; De modo quaestiones fere in agris divisis et adsignatis nascuntur , item quaestoriis , [ et ] vectigalibus subiectis , quoniam scilicet in aere ; et ; in scriptura modus conprehensus est . 
Quod semper erit ad formam . 
Respiciendum et hoc , si duobus possessoribus conveniat aliquid ex modo illo , qui aere et in scriptura formae continetur , licet dominus aliquid vendidit . 
Namque hoc comperi in Samnio , uti quos agros veteranis divus Vespasianus adsignaverat , eos iam ab ipsis quibus adsignati erant aliter possideri . 
Quidam enim emerunt aliqua loca , adieceruntque suis finibus et ipsum , vel via finiente vel flumine vel aliquolibet genere : sed nec vendentes ex acceptis suis aut ementes adicientesque ad acceptas suas certum modum taxaverunt , sed ut quisque modus aliqua , ut dixi , aut via aut flumine aut aliquo genere finiri potuit , ita vendiderunt emeruntque . 
Ergo ad aes quomodo perveniri potest , si ad possessiones , sicut dixi , duobus , inter quos controversia est , convenerit ? 
In eis autem qui vectigalibus subiecti sunt , fere proximus quisque possessioni suae iunxit . 
Ita ex hoc genere agrorum magnae quaestiones emptionis sive conductionis ad se pertinere probaverint , ut fere fit : nisi utra pars hoc faciat , penes possessorem remanebit . 
solent vero modum quidam in locationibus agrorum comprehendere , atque ita cavere , FUNDUM ILLUM , IUGERA TOT , IN SINGULIS IUGERIBUS TANTUM . 
Ita si in ea regione agetur , ubi haec erit consuetudo , ad cautiones scilicet respiciendum erit . 
Inter quos disputabitur acta utriusque mensura : si nihil ad cautionem conveniat , id est neutrius possessio modum cautione comprehensum inpleat , magna erit rei confusio , quaerendumque nequid in universa regione magis opinione quam mensura modum complecti soliti sint . 
Item quidam vendentes ementesque agros soliti sunt modum cautione complecti ; quod ipsum videndum , nequid , ut supra dixi , opinione , non mensura , modum taxent . 
De iure subsicivorum subinde quaestiones moventur . 
subsiciva autem ea dicuntur quae adsignari non potuerunt , id est , cum sit ager centuriatus , aliqua inculta loca quae intra centurias erant , non sunt adsignata . 
haec ergo subsiciva aliquando auctor divisionis aut sibi reservavit , aut [ alicui , id est aut ] aliquibus concessit aut rebus publicis aut privatis personis ; quae subsiciva quidam vendiderunt , quidam vectigalibus certo tempore locant . 
Inspectis ergo perscrutatisque omnibus condicionibus inveniri poterit , quid sequi debeamus . 
Sed et illud meminerimus . 
Cum divus Vespasianus subsiciva omnia , quae non vendidissent aut aliquibus personis concessa essent , sibi vindicasset , itemque divus Titus a patre coeptum hunc ritum teneret , Domitianus [ imp . 
] Per totam Italiam subsiciva possidentibus donavit , edictoque hoc notum universis fecit . 
Cuius edicti verba , itemque constitutiones quasdam aliorum principum itemque divi Nervae , in uno libello contulimus . 
De iure territoriorum paene omnem percunctationem tractavimus , cum de condicionibus generatim perscriberemus . 
de quibus quid possimus aliud suadere , quam ut leges , ut supra dixeram , perlegamus , ; et ; ut interpretentur secundum singula momenta ? 
Utrum suis condicionibus remaneant fines ab antiquis observati , an aliquid adiectum aut ablatum sit ; et quomodo observata sint territoria , aliquando summis montium iugis et divergiis aquarum , aliquando limitibus perductis , aliquando ipsius divisionis derectione . 
Ita , ut diximus , leges semper curiose perlegendae interpretandaeque erunt per singula verba . 
Et [ si ] ita vim legum perscrutandam suadeo , ac si , ut ita dixerim , per articulamenta membrorum pertemptari solent corpora . 
De via et actu et itinere et ambitu et accessu et ruius et vallibus fossis fontibus saepe moventur contentiones . 
quae omnes partes non nostram sed forensis officii , id est iuris civilis , operam exigunt : nos vero tunc eis intervenimus , cum aut derigendum aliquid est quaestionibus aut , si forma aliqua aliquid notatum invenitur , repetendum est . 
