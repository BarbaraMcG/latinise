Epistola ad S. Antonium Fratri Antonio episcopo meo frater Franciscus salutem . 
Epistola ad clericos Attendamus , omnes clerici , magnum peccatum et ignorantiam , quam quidam habent super sanctissimum corpus et sanguinem Domini nostri Jesu Christi et sacratissima nomina et verba eius scripta , quae santificant corpus . 
Scimus , quia non potest esse corpus , nisi prius santificetur a verbo . 
Nihil enim habemus et videmus corporaliter in hoc saeculo de ipso Altissimo , nisi corpus et sanguinem , nomina et verba , per quae facti sumus et redempti de morte ad vitam ( Joa , ) . 
Omnes autem illi qui ministrant tam sanctissima mysteria , considerent intra se , maxime hi qui illicite ministrant , quam viles sint calices , corporales et linteamina , ubi sacrificatur corpus et sanguis eiusdem . 
Et a multis in locis vilibus collocatur et relinquitur , miserabiliter portatur et indigne sumitur et indiscrete aliis ministratur . 
Nomina etiam et verba eius scripta aliquando pedibus conculcantur ; quia animalis homo non percipit ea quae Dei sunt ( Cor , ) . 
Non movemur de his omnibus pietate , cum ipse pius Dominus in manibus nostris se praebeat et eum tractemus et sumamus quotidie per os nostrum ? 
An ignoramus , quia venire debemus in manus eius ? 
Igitur de his omnibus et aliis cito et firmiter emendemus ; et ubicumque fuerit sanctissimum corpus Domini nostri Jesu Christi illicite collocatum et relictum , removeatur de loco illo et in loco honesto debeant collocari . 
Haec omnia usque in finem universi clerici tenentur super omnia observare . 
Et qui hoc non fecerint , sciant se debere coram Domino nostro Jesu Christo in die iudicii reddere rationem ( cf Mt , ) , Hoc scriptum , ut melius debeat observari , sciant se benedictos a Domino Deo , qui illud fecerint exemplari . 
Epistola ad clericos Attendamus , omnes clerici , magnum peccatum et ignorantiam , quam quidam habent super sanctissimum corpus et sanguinem Domini nostri Jesu Christi et sacratissima nomina et verba eius scripta , quae santificant corpus . 
Scimus , quia non potest esse corpus , nisi prius sanctificetur a verbo . 
Nihil enim habemus et videmus corporaliter in hoc saeculo de ipso Altissimo , nisi corpus et sanguinem , nomina et verba , per quae facti sumus et redempti de morte ad vitam ( Joa , ) . 
Omnes autem illi qui ministrant tam sanctissima ministeria , considerent intra se , maxime hi qui indiscrete ministrant , quam viles sin calices , corporalia et linteamina , ubi sacrificatur corpus et sanguis Domini nostri . 
Et a multis in locis vilibus collocatur et relinquitur , miserabiliter portatur et indigne sumitur et indiscrete aliis ministratur . 
Nomina etiam et verba eius scripta aliquando pedibus conculcantur ; quia animalis homo non percipit ea quae Dei sunt ( Cor , ) . 
Non movemur de his omnibus pietate , cum ipse pius Dominus in manibus nostris se praebeat et eum tractemus et sumamus quotidie per os nostrum ? 
An ignoramus , quia debemus venire in manus eius ? 
Igitur de his omnibus et aliis cito et firmiter emendemus ; et ubicumque fuerit sanctissimum corpus Domini nostri Jesu Christi illicite collocatum et relictum , removeatur de loco illo et in loco honesto debeant collocari . 
Et scimus , quia haec omnia tenemur super omnia observare secundum praecepta Domini et constitutiones sanctae matris Ecclesiae . 
Et qui hoc non fecerint , sciant se debere coram Domino nostro Jesu Christo in die iudicii reddere rationem ( cf Mt , ) , Hoc scriptum , ut melius debeat observari , sciant se benedictos a Domino Deo , qui illud fecerint exemplari . 
Epistola ad custodes I Universi custodibus fratrum minorum , ad quos litterae istae pervenerint in Domino Deo vester servus et parvulus , salutem cum novis signis caeli et terrae , quae magna et excellentissima sunt apud Deum et a multis religiosis et aliis hominibus minima reputantur . 
Rogo vos plus quam de me ipso , quatenus , cum decet et videritis expedire , clerici humiliter supplicetis , quod sanctissimum corpus et sanguinem Domini nostri Jesu Christi et sancta nomina et verba eius scripta , quae santificant corpus , super omnia debeant venerari . 
Calices , corporalia , ornamenta altaris et omnia , quae pertinent ad sacrificium , pretiosa habere debeant . 
Et si in aliquo loco sanctissimum corpus Domini fuerit pauperrime collocatum , iuxta mandatum Ecclesiae in loco pretioso ab eis ponatur et consignetur et cum magna veneratione portetur et cum discretione aliis ministretur . 
Nomina etiam et verba Domini scripta , ubicumque inveniantur in locis immundis , colligantur et in loco honesto debeant collocari . 
Et in omni praedicatione , quam facitis , de poenitentia populum moneatis , et quod nemo potest salvari , nisi qui recipit sanctissimum corpus et sanguinem Domini ( cf Joa , ) , et , quando a sacerdote sacrificatur super altare et in aliqua parte portatur , omnes gentes flexis genibus reddant laudes , gloriam et honorem Domino Deo vivo et vero . 
Et de laude eius ita omnibus campanae semper ab universo populo omnipotenti Deo , laudes et gratiae referantur per totam terram . 
Et , ad quosqumque fratres meos custodes pervenerit hoc scriptum et exemplaverint et apud se habuerint et pro fratribus , qui habent officium praedicationis et custodiam fratrum , fecerint exemplari et omnia , quae continentur in hoc scripto , praedicaverint usque in finem , sciant se habere benedictionem Domini Dei et meam . 
Et ista eis per veram et sanctam obedientiam . 
Amen . 
Epistola ad custodes II Universis custodibus fratrum minorum , ad quos istae litterae pervenerint , frater Franciscus , minimum servorum Dei , salutem et sanctam pacem in Domino . 
Scitote , quod in conspectu Dei sunt quaedam res nimis altae et sublimes , quae aliquando reputantur inter homines pro vilibus et abiectis ; et aliae sunt carae et spectabiles inter homines , quae coram Deo tenentur pro vilissimis et abiectis . 
Rogo vos coram Domino Deo nostro , quantum possum , quod litteras illas , quae tractant de sanctissimo corpore et sanguine Domini nostri , detis episcopis et aliis clericis ; et memoria retineatis , quae super his vobis commendavimus . 
Aliarum litterarum , quas vobis mitto , ut eas detis potestatibus , consulibus et rectoribus , et in quibus continetur , ut publicentur per populos et plateas Dei laudes , facite statim multa exemplaria , et cum magna diligentia eas porrigite illis , quibus debeant dari . 
Epistola ad fideles ( Recensio prior ) In nomine Domini ! 
[ Cap . 
I ] De illis qui faciunt poenitentiam Omnes qui Dominum diligunt ex toto corde , ex tota anima et mente , ex tota virtute ( cf Mc , ) et diligunt proximos suos sicut se ipsos ( cf Mt , ) , et odio habent corpora eorum cum vitiis et peccatis , et recipiunt corpus et sanguinem Domini nostri Jesu Christi , et faciunt fructus dignos poenitentiae : O quam beati et benedicti sunt illi et illae , dum talia faciunt et in talibus perseverant , quia requiescet super eos spiritus Domini ( cf Joa , ) , et sunt filii patris caelestis ( cf Mt , ) , cuius opera faciunt , et sunt sponsi , fratres et matres Domini nostri Jesu Christi ( cf Mt , ) . 
Sponsi sumus , quando Spiritus Sancto coniungitur fidelis anima Domino nostro Jesu Christo . 
Fratres ei sumus , quando facimus voluntatem patris qui in caelis est ( Mt , ) . 
Matres , quando portamus eum in corde et corpore nostro ( cf Cor , ) per divinum amorem et puram et sinceram conscientiam ; parturimus eum per sanctam operationem , quae lucere debet aliis in exemplum ( cf Mt , ) . 
O quam gloriosum est , sanctum et magnum in caelis habere patrem ! 
O quam sanctum , paraclitum , pulchrum et admirabilem talem habere sponsum ! 
O quam sanctum et quam dilectum , beneplacitum , humilem , pacificum , dulcem , amabilem et super omnia desiderabilem habere talem fratrem et talem filium : Dominum nostrum Jesum Christum , qui posuit animam pro ovibus suis ( cf Joa , ) et oravit patri dicens : Pater sancte , serva eos in nomine tuo ( Joa , ) , quos dedisti mihi in mundo ; tui erant et mihi dedisti eos ( Joa , ) . 
Et verba quae mihi dedisti , dedi eis ; et ipsi acceperunt et crediderunt vere , quia a te exivi et cognoverunt , quia tu me misisti ( Joa , ) . 
Rogo pro eis et non pro mundo ( cf Joa , ) . 
Benedic et sanctifica ( Joa , ) et pro eis sanctifico me ipsum ( Joa , ) . 
Non pro eis rogo tantum , sed pro eis qui credituri sunt per verbum illorum in me ( Joa , ) , ut sint sanctificati in unum ( cf Joa , ) sicut et nos ( Joa , ) . 
Et volo , pater , ut ubi ego sum et illi sint mecum , ut videant claritatem meam ( Joa , ) in regno tuo ( Mt , ) . 
Amen . 
[ Cap . 
II ] De illis qui non agunt poenitentiam Omnes autem illi et illae , qui non sunt in poenitentia , et non recipiunt corpus et sanguinem Domini nostri Jesu Christi , et operantur vitia et peccata et qui ambulant post malam concupiscentiam et mala desideria carnis suae , et non observant , quae promiserunt Domino , et serviunt corporaliter mundo carnalibus desideriis et sollecitudinis saeculi et curis huius vitae : detenti a diabolo , cuius sunt filii et eius opera faciunt ( cf Joa , ) , caeci sunt , quia verum lumen non vident Dominum nostrum Jesum Christum . 
Sapientiam non habent spiritualem , quia non habent Filium Dei qui est vera sapientia Patris , de quibus dicitur : Maledicti qui declinant a mandati tuis ( Ps , ) . 
Vident et agnoscunt , sciunt et faciunt mala et ipsi scienter perdunt animas . 
Videte , caeci , decepti ab inimicis vestris : a carne , mundo et diabolo ; quia corpori dulce est facere peccatum et amarum est facere servire Deo ; quia omnia vitia et peccata de corde hominum exeunt et procedunt , sicut dicit Dominus in Evangelio ( cf Mc , ) . 
Et nihil habetis in hoc saeculo neque in futuro . 
Et putatis diu possidere vanitates huius saeculi , sed decepti estis , quia veniet dies et hora , de quibus non cogitatis , nescitis et ignoratis ; infirmatur corpus , mors appropinquat et sic moritur amara morte . 
Et ubicumque , quandocumque , qualitercumque moritur homo in criminali peccato sine poenitentia et satisfactione , si potest satisfacere et non satisfacit , diabolus rapit animam suam de corpore eius cum tanta angustia et tribolatione , quod nemo potest scire , nisi qui recipit . 
Et omnia talenta et potestatem et scientiam et sapientiam ( Par , ) , quae putabant habere , auferretur ab eis ( cf Lc , ; Mc , ) . 
Et propinquis et amicis relinquunt et ipsi tulerunt et diviserunt substantiam eius et dixerunt postea : Maledicta sit anima sua , quia potuit plus dare nobis et acquirere quam non acquisivit . 
Corpus comedunt vermes , et ita perdiderunt corpus et animam in isto brevi saeculo et ibunt in inferno , ubi cruciabuntur sine fine . 
Omnes illos quibus istae litterae pervenerint , rogamus in caritate quae Deus est ( cf Joa , ) , ut ista supradicta odorifera verba Domini nostri Jesu Christi cum divino amore benigne recipiant . 
Et qui nesciunt legere , saepe legere faciant ; et apud se retineant cum sancta operatione usque in finem , quia spiritus et vita sunt ( Joa , ) . 
Et qui hoc non fecerint , tenebuntur reddere rationem in die iudicii ( cf Mt , ) ante tribunal Domini nostri Jesu Christi ( cf Rom , ) . 
Epistola ad fideles ( Recensio posterior ) In nomine Patris et Filii et Spiritus Sancti . 
Amen . 
Universis christianis religiosis , clerici et laicis , masculis et feminis , omnibus qui habitant in universo mundo , frater Franciscus , eorum servus et subditus , obsequium cum reverentia , pacem veram de caelo et sinceram in Domino caritatem . 
Cum sim servus omnium , omnibus servire teneor et administrare odorifera verba Domini mei . 
Unde in mente considerans , quod cum personaliter propter infirmitatem et debilitatem mei corporis non possim singulos visitare , proposui litteris praesentibus et nuntiis verba Domini nostri Jesu Christi , qui est Verbum Patris , vobis referre et verba Spiritus Sancti , quae spiritus et vita sunt ( Joa , ) . 
Istud Verbum Patris tam dignum , tam sanctum et gloriosum nuntiavit altissimus Pater de caelo per sanctum Gabrielem angelum suum in uterum sanctae ac gloriosae virginis Mariae , ex cuius utero veram recepit carnem humanitatis et fragilitatis nostrae . 
Qui , cum dices esset ( Cor , ) super omnia , voluit ipse in mundo cum beatissima Virgine , matre sua , eligere paupertatem . 
Et prope passionem celebravit pascha cum discipulis suis et accipiens panem gratias egit et benedixit et fregit dicens : Accipite et comedite , hoc est corpus meum ( Mt , ) . 
Et accipiens calicem dixit : Hic est sanguis meus novi testamenti , qui pro vobis et pro multis effundetur in remissionem peccatorum ( Mt , ) . 
Deinde oravit Patrem dicens : Pater , si fieri potest , transeat a me calix iste . 
Et factus est sudor eius sicut guttae sanguinis decurrentis in terram ( Lc , ) . 
Posuit tamen voluntatem suam in voluntate Patris dicens : Pater , fiat voluntas tua ( Mt , ) ; non sicut ego volo , sec sicut tu ( Mt , ) . 
Cuius Patris talis fuit voluntas , ut filius eius benedictus et gloriosus , quem dedit nobis et natus fuit pro nobis , se ipsum per proprium sanguinem suum sacrificium et hostiam in ara offerret ; non propter se , per quem facta sunt omnia ( cf Joa , ) , sed pro peccatis nostris , reliquens nobis exemplum , ut sequamur vestigia eius ( cf Petr , ) . 
Et vult ut omnes salvemur per eum et recipiamus ipsum puro corde et casto corpore nostro . 
Sed pauci sunt , qui velint eum recipere et salvi esse per eum , licet eius iugum suave sit et onus ipsius leve ( cf Mt , ) . 
Qui nolunt gustare , quam suavit sit Dominus ( cf Ps , ) et diligunt tenebras magis quam lucem ( Joa , ) nolentes adimplere mandata Dei , maledicti sunt ; de quibus dicitur per prophetam : Maledicti qui declinant a mandatis tuis ( Ps , ) . 
Sed , o quam beati et benedicti sunt illi qui Deum diligunt et faciunt sicut dicit ipse Dominus in evangelio : Diliges Dominum Deum tuum ex toto corde et ex tota mente et proximum tuum sicut te ipsum ( Mt , ) . 
Diligamus igitur Deum et adoremus eum puro corde et pura mente , quia ipse super omnia quaerens dixit : Veri adoratores adorabunt patrem in spiritu et veritate ( Joa , ) . 
Omnes enim , qui adorant eum , in spiritu veritatis oportet eum adorare ( cf Joa , ) . 
Et dicamus ei laudes et orationes die ac nocte ( Ps , ) dicendo : Pater noster qui es in caelis ( Mt , ) , quia oportet nos semper orare et non deficere ( Lc , ) . 
Debemus siquidem confiteri sacerdoti omnia peccata nostra ; et recipiamus corpus et sanguinem Domini nostri Jesu Christi ab eo . 
Qui non manducat carnem suam et non bibit sanguinem suum ( cf Joa , ) , non potest introire in regnum Dei ( Joa , ) . 
Digne tamen manducet et bibat , quia qui indigne recipit iudicium sibi manducat et bibit , non diiudicans corpus Domini ( Cor , ) , id est non discernit . 
Faciamus insuper fructus dignos poenitentiae ( Lc , ) . 
Et diligamus proximos sicut nos ipsos ( cf Mt , ) . 
Et si quis non vult eos amare sicut se ipsum , saltim non inferat eis mala , sed faciat bona . 
Qui autem potestatem iudicandi alios receperunt iudicium cum misericordia exerceant , sicuti ipsi volunt a Domino misericordiam obtinere . 
Iudicium enim sine misericordia erit illis qui non fecerint misericordiam ( Jac , ) . 
Habemus itaque caritatem et humilitatem ; et faciamus eleemosynas , quia ipsa lavat animas a sordibus peccatorum ( cf Tob , ; , ) . 
Homines enim omnia perdunt , quae in hoc saeculo relinquunt ; se cum tamen portant caritatis mercedem et eleemosynas , quas fecerunt , de quibus habebunt a Domino praemium et dignam remunerationem . 
Debemus etiam ieiunare et abstinere a vitiis et peccatis ( cf Sir , ) et a superfluitate ciborum et potus et esse catholici . 
Debemus etiam ecclesias visitare frequenter et venerari clericos et revereri , non tantum propter eos , si sint peccatores , sed propter officium et administrationem sanctissimi corporis et sanguinis Christi , quod sanctificant in altari et recipiunt et aliis administrant . 
Et firmiter sciamus omnes , quia nemo salvari potest , nisi per sancta verba et sanguinem Domini nostri Jesu Christi , quae clerici dicunt , annuntiant et ministrant . 
Et ipsi soli ministrare debent et non alii . 
Specialiter autem religiosi , qui renuntiaverunt saeculo , tenentur plura et maiora facere , sed ista non dimittere ( cf Lc , ) . 
Debemus odio habere corpora nostra cum vitiis et peccatis , quia Dominus dicit in evangelio : Omnia mala , vitia et peccata a corde exeunt ( Mt , - ; Mc , ) . 
Debemus diligere inimicos nostros et benefacere his , qui nos odio habent ( cf Mt , ; Lc , ) . 
Debemus etiam nosmetipsos abnegare ( cf Mt , ) et ponere corpora nostra sub iugo servitutis et sanctae obedientiae , sicut unusquisque promisit Domino . 
Et nullus homo teneatur ex obedientia obedire alicui in eo , ubi committitur delictum vel peccatum . 
Cui autem obedientia commissa est et qui habetur maior , sit sicut minor ( Lc , ) et aliorum fratrum servus . 
Et in singulos fratres suos misericordiam faciat et habeat , quam vellet sibi fieri , si in consimili casu esset . 
Nec ex delicto fratris irascatur in fratrem , sed cum omni patientia et humilitate ipsum benigne moneat et sustineat . 
Non debemus secundum carnem esse sapientes et prudentes , sed magis debemus esse simplices , humiles et puri . 
Et habeamus corpora nostra in opprobrium et despectum , quia omnes per culpam nostram sumus miseri et putridi , foetidi et vermes , sicut dicit Dominus per prophetam : Ego sum vermis non homo , opprobrium hominum et abiectio plebis ( Ps , ) . 
Numquam debemus desiderare esse super alios , sed magis debemus omnes illi et illae , dum talia fecerint et perseveraverint usque in finem , requiescet super eos Spiritus Domini ( Is , ) et faciet in eis habitaculum et mansionem ( Cf Joa , ) . 
Et erunt Patris caelestis ( cf Mt , ) , cuius opera faciunt . 
Et sunt sponsi , fratres et matres Domini nostri Jesu Christi ( cf Mt , ) . 
Sponsi sumus , quando Spiritu Sancto coniungitur fidelis anima Jesu Christo . 
Fratres enim sumus , quando facimus voluntatem patris eius , qui est in caelo ( cf Mt , ) ; matres quando portamus eum in corde et corpore nostro ( Cor , ) per amorem et puram et sinceram conscientiam ; parturimus eum per sanctam operationem , quae lucere debet aliis in exemplum ( cf Mt , ) . 
O quam gloriosum et sanctum et magnum habere in caelis Patrem ! 
O quam sanctum , paraclitum , pulchrum et admirabilem habere sponsum ! 
O quam sanctum et quam dilectum , beneplacitum , humilem , pacificum , dulcem et amabilem et super omnia desiderabilem habere talem fratrem et filium , qui posuit animam suam pro ovibus suis ( cf Joa , ) et oravit patrem pro nobis dicens : Pater sancte , serva eos in nomine tuo , quos dedisti mihi ( Joa , ) . 
Pater , omnes , quos dedisti mihi in mundo , tui erant et mihi eos dedisti ( Joa , ) . 
Et verba , quae dedisti mihi , dedi eis ; et ipsi acceperunt et cognoverunt vere , quia a te exivi et crediderunt , quia tu me misisti ( Joa , ) ; rogo pro eis et non pro mundo ( cf Joa , ) ; benedic et sanctifica eos ( Joa , ) . 
Et pro eis sanctifico me ipsum , ut sint sanctificati in ( Joa , ) unum sicuti et nos ( Joa , ) sumus . 
Et volo , Pater , ut ubi ego sum et illi mecum , ut videant claritatem meam ( Joa , ) in regno tuo ( Mt , ) . 
Ei autem qui tanta sustinuit pro nobis , tot bona contulit et conferet in futurum , omnis creatura , quae est in caelis , in terra , in mari et in abyssis reddat laudem Deo , gloriam , honorem et benedictionem ( cf Apoc , ) , quia ipse est virtus et fortitudo nostra , qui est solus bonus , solus altissimus , solus omnipotens , admirabilis , gloriosus et solus sanctus , laudabilis et benedictus per infinita saecula saeculorum . 
Amen . 
Omnes autem illi , qui sunt in poenitentia et non recipiunt corpus et sanguinem Domini nostri Jesu Christi , et operantur vitia et peccata , et qui ambulant post malam concupiscientiam et mala desideria , et non observant , quae promiserunt , et serviunt corporaliter mundo carnalibus desideriis , curis et sollicitudinibus huius saeculi et curis huius vitae , decepti a diabolo , cuius filii sunt et eius opera faciunt ( cf Joa , ) , caeci sunt , quia verum lumen non vident Dominum nostrum Jesum Christum . 
Sapientiam non habent spiritualem , qui non habent Filium Dei in se , qui est vera sapientia Patris ; de quibus dicitur : Sapientia eorum devorata est ( Ps , ) . 
Vident , agnoscunt , sciunt et faciunt mala ; et scienter perdunt animas . 
Videte , caeci , decepti ab inimicis nostris scilicet a carne , a mundo et a diabolo , quia corpori dulce est facere peccatum et amarum servire Deo , quia omnia mala , vitia et peccata de corde hominum exeunt et procedunt ( cf Mc , ) , sicut dicit Dominus in evangelio . 
Et nihil habetis in hoc saeculo neque in futuro . 
Putatis diu possidere vanitates huius saeculi , sed decepti estis , quia veniet dies et hora , de quibus non cogitatis et nescitis et ignoratis . 
Infirmatur corpus , mors appropinquat , veniunt propinqui et amici dicentes : Dispone tua . 
Ecce uxor eius et filii eius et propinqui et amici fingunt flere . 
Et respiciens videt eos flentes , movetur malo motu ; cogitando intra se dicit : Ecce animam et corpus meum et omnia mea pono in manibus vestris . 
Vere , iste homo est maledictus , qui confidit et exponit animam suam et corpus et omnia mala sua in talibus manibus ; unde Dominus per prophetam : Maledictus homo qui confidat in homine ( Jer , ) . 
Et statim faciunt venire sacerdotem ; dicit ei sacerdos : ; verbis recipere poenitentiam de omnibus peccatis tuis ? 
; Respondet : ; Volo ; . 
; verbis satisfacere de commissis et his quae fraudasti et decepisti homines sicut potes de tua substantia ? 
; Respondet : ; Non ; . 
Et sacerdos dicit : ; Quare non ? 
; . 
; Quia omnia disposui in manibus propinquorum et amicorum ; Et incipit perdere loquelam et sic moritur ille miser . 
Sed sciant omnes , quod ubicumque et qualitercumque homo moriatur in criminali peccato sine satisfactione et potest satisfacere et non satisfecit , diabolus rapit animam eius de corpore suo cum tanta angustia et tribulatione , quantam nullus scire potest , nisi qui recipit . 
Et omnia talenta et potestas et scientia , quam putabat habere ( cf Lc , ) , auferetur ab eo ( Mc 25 ) . 
Et propinquis et amicis relinquit , et ipsi tollent et divident substantiam eius et dicent postea : ; Maledicta sit anima eius , quia potuit plus dare nobis et acquirere quam non acquisivit . 
; Corpus comedunt vermes ; et ita perdit corpus et animam in isto brevi saeculo et ibit in inferno , ubi cruciabitur sine fine . 
In nomine Patris et Filii et Spiritus Sancti . 
Amen . 
Ego frater Franciscus , minor servus vester , rogo et obsecro vos in caritate , quae Deus ( cf Joa , ) , et cum voluntate osculandi vestros pedes , quod haec verba et alia Domini nostri Jesu Christi cum humilitate et caritate debeatis recipere et operari et observare . 
Et omnes illi et illae , qui ea benigne recipient , intelligent et mittent aliis in exemplum , et si in ea perseveraverint usque in finem ( Mt , ) , benedicat eis Pater et Filius et Spiritus Sanctus . 
Amen . 
