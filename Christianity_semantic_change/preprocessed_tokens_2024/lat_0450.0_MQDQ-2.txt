Dic mihi , parue puer : numquam tua tela quiescant ? 
non sat erant frondes , non undae nec fera nec fons , non satyrus , non taurus amans , non ales et imber , non tristes epulae , per quas petit aera Tereus ? 
hoc tibi restabat postremum , saeue Cupido ! 
at dirum in matris iuuenem conpellis amorem ! 
muta , precor , flammas aliasque intende sagittas . 
quid possit nosti pietas et , perfide , mater , et Paphiae quam triste decuis arcere furorem . 
claudite nunc animos miserandaque pectora , matres , ne scelus hoc uestras iteratum polluat aures neu uos sollicitas temptet dolor iste nefandus . 
. 
. 
. 
. 
. 
. 
. 
. 
. 
. 
. 
. 
. 
. 
. 
. 
. 
. 
. 
uiderit ac simili poena commissa recussit . 
Namque omnes superos et cetera templa deorum ture pio sacroque mero uotisque colebat , oblitus Veneris puerique oblitus Amoris : hinc offensa dea est , haec diri causa furoris ; hinc quoque partus amor redeunti ad tecta parentum , infelix Perdica , tibi ( nam nuper Athenas uenerat et studiis animos praebebat et aures ) ; hinc quoque regreditur matris periturus amore . 
infelix , qui Cecropias nunc deserit arces , iam praeda est Veneris , iam flammis atque sagittis armatus tendit seruans iter omne Cupido . 
lucus erat uariis in frondibus undique saeptus , quem Phoebi foliis Daphne diffusa tenebat et myrtus Paphies , speciosi testis Adonis , egrediturque solo fundens sua brachia pinus ( hac Phrygius pastor spernens in amore Cybeben desertusque uiro per tympana plangitur Attis ) fonsque regit medio nota per gramina lapsum : illic dispersi flores mixtique colores ostendunt , Veneris quid amor ; nam candidus illic flos narcissus amat ueteris uestigia fontis et rosa purpureum spargens per prata ruborem ( seu Veneris cruor est seu flamma Cupidinis ista , nescio , sed gratum memini quia seruit amori ) . 
hunc lucum Philomela tenet : circumuolat alis et dulcis queritur fetus suspensaque ramo . 
. 
. 
. 
. 
. 
. 
. 
. 
. 
. 
. 
. 
. 
. 
. 
. 
. 
. 
. 
. 
. 
lucus Amoris erat ; delapsus ab aethere pinnis ( namque illi conquesta Venus mandauerat ignis ) paruit imperio matris pharetramque sagittis plenam fundit humi tollitque e pluribus unam ' hoc telum est ' , dicens , ' olim quo Iuppiter auro decidit et Danaen fuluo conpressit amore ; ast ' ( aliud tollit ) ' Ledam hoc quo cygnus amauit Antiopam et satyrus tenuit ; iam fessa sagittast . 
quo , Perdica , tibi calamo firmemus amorem ? 
uulnera iam nostrae ueteres fecere sagittae , nunc noua uisenda est . 
' dixit riuumque secutus quaerit arundineas scrutatus limite siluas . 
nec mora , nota deo est : namque obuia uenit arundo , quam puer excussam totis radicibus aufert ; et primo mollis eradit pumice libros , post uolucri cupiens u uibra librare sagittam pinnam de propriis ardentibus abscidit alis et religat cera ( possit quoque cera tenere quod temptabat opus ; sed Amoris pluma calebat ) . 
iam sol emensum radiis librauerat orbem atque diem sexta magnum discreuerat hora : omnia per terras animalia fessa calore sideris aestiferi frondis sub tecta subibant . 
ad lucum Perdica uenit fessusque labore inlimes respexit aquas nymphasque recentes umbriferumque nemus , mixtos per gramina flores . 
ingressus postquam est lucos Perdica rigentes , talibus est uerbis socios ac uoce secutus : ' o socii , uestro iustum si corde uidetur , defessos artus et membra calore grauata hic poterit releuare locus : nam frigida fontis uena fluit , flores sunt hic , hic dulcia prata ' . 
Heu , Perdica , grauis aestus radiosque micantes solis te fugisse putas lucosque petisse , ignoras : intus grauior tibi flamma paratur ! 
Sic postquam fatus , fusi per gramina terrae accipiunt epulas et dulcia dona Lyaei , post somno reparant uires . 
tunc aliger ille paruit officio mutatusque ore Cupido Castaliam reddit Perdicae nomine matrem complexusque dedit per somnia tristis imago et saeuo iuuenem confodit pectora telo . 
qui postquam somno miser est deceptus acerbo , ardet in incestum puero simulante figuram ingrediturque suae regalia limina matris : matris enim misere carae dinoscere uultus non poterat , quam paruus adhuc dimiserat olim , cum peteret diuae doctissima templa Mineruae . 
continuo natum famulae uenisse parenti Castaliae dixere suum ; pietatis honore illa memor nati uenienti est obuia facta , oscula quoque dedit materna et plena pudoris . 
Heu quotiens iuuenis mutata est mente figura uel quotiens pulsante deo noua forma secuta est ! 
quam miser ut uidit , suscepit uulneris iram ; haesit et insano obstipuit deceptus amore . 
' heu ego quam uidi , quae somnia tristia demens ? 
mater erat ? 
aut ista tibi paretur , imago ? 
est sed caeca . 
. 
. 
. 
. 
. 
. 
. 
. 
. 
. 
. 
. 
. 
. 
nam fari scelus est , admissi sic quoque crimen . 
' talia constanter se cum Perdica locutus . 
iam nox umbriferis per caelum roscida pinnis presserat aerios fugientis solis honores cunctaque per terras animalia pressa sopore : sola tibi dulci numquam , Perdica , quieti tradidit assiduis ardentia lumina flammis . 
nox ipsi maesta est : uigilat mediumque tenetque , suspirat numquam requiem daturus amori . 
omnia fessa domat caelestia sidera somnus , flumina quoque tenet nec non maris imperat undis , corpora uel modicam conpellit adire quietem : pro dolor ! 
hoc scelus est soli uigilantis amori : tunc quoque Perdicam . 
. 
. 
premit igne Cupido , ut possit nec ferre facem . 
nam fulmine tactus ardebat miser et ducens suspiria corde , quae puer edocuit mortales cire Cupido , tales triste feras reddit de pectore uoces : ' Nox sceleris secreta mei , Nox conscia cladis , soli me conmendo tibi nostrumque furorem . 
tu nosti quid possit Amor : sine te nihil ille [ cupido ] ( seu Veneris pars es seu tu Venus aut Venus in te est ) : des requiem miserando , precor , et posse fateri . 
' sed matri narrabo ? 
' ' nefas ! 
' ' tamen ibo coactus : " mater , aue " dicturus ero . 
' ' quid deinde ? 
' ' tacebo . 
' ' credamus ! 
quibus hoc poteris conponere uerbis , aut uox qualis erit ? 
adgressum namque parentem Oedipoden thalamos matris uult fama subisse incestosque toros : satis est quod nescius ista commisit , culpamque tulit licet ille nefandam exegit de se priuatus lumine poenam . 
' talis Perdicam per noctem cura premebat et proprium miseranda nefas incesta laboris . 
iamque dies ortus clarior nudauerat orbem et radiis Titan noctis disperserat umbras : deficiunt iuueni paulatim fortia membra decoquiturque umor , cunctos qui continet artus ; namque undas Cereremque negat uictumque ciborum . 
tunc quoque sollicitam monuit maestamque parentem maternae pietatis honos , famulasque uocauit ad sese iussitque artis medicinae requiri , primores qui forte forent adducere se cum . 
iussa citae peragunt : uitae uenere magistri ingressique fores atque abdita tecta cientis inueniunt iuuenem postrema clade grauatum et primum quaerunt , quae causa laboris inesset ; post uena est temptata ; sed haec pulsusque quietus : esse negant causas uitiati corporis illic ; et iecur et splenis temptata cubilia et atri quae fellis metuenda domus : sunt omnia sana , per proprium digesta larem , sunt cuncta quieta et uitae deuota suae , sed dira procella mente latens caecos urguebat pectore coetus . 
Hippocrates , illic fuerat qui forte uetustus ac uitae spatio longum qui ceperat usum , restitit ac se cum docto sermone locutus : ' quid , medicina , taces ? 
rationem redde petenti . 
non isti calor est , pulsu nec uena minatur ( nam sacrae partes , quibus omnis uita tenetur , discordare parent , ut mox elementa resoluant , quae faciunt hominem , dum quattuor ista ligantur ) ; non stridens gremium uiuaces inpedit auras ; non omenta suas per mollia uiscera sedes . 
. 
. 
, non corda uagi pulmonis anhelant intercepta sero , non ilia concita costis incutiunt saeuos iaculata saepe dolores : displicet os solum , quod sunt suspiria longa . 
' sic fatus fessae scrutatur conscia uenae . 
ingreditur mater : tum quae fuit ante tenenti mitis et in lentos motus aequaliter apta , inprobiter digitos quatiens pulsatibus urguet , sic mentis confessa nefas . 
magnusque uirorum inuenit Hippocrates , quae pectore clausa fuere , et tali sequitur miserandam uoce parentem : ' causa subes , mater : medicinae munera cessent ; hic animi labor est : hebeo . 
iam ceteri dicant ! 
' talia fatus abit . 
[ sed ] matrem [ nati ] noua cura premebat per uarios diuisa modos , natumque cubantem adgreditur redditque pio de pectore uoces : ' nate , precor , miserere mei , miserere tuorum : lumina tu partus , tu me facis esse parentem . 
indica : si uirgo est , hymenaeos iungere possum ; si uero matrona foret uiduata marito , ne dubites , haec cura mea est . 
hoc maesta uerebar , inlicitos ne forte toros temptare mariti cogeret acer amor matrisque grauaret honorem . 
' ille silet solumque trahit suspiria longa auertens faciem nec matrem cernere rectis luminibus poterat sacro prohibente pudore . 
' mater ' , ait ' discede , precor : plus uris amantem . 
' Roscida post radios aeternaque lumina solis nox tenebris discussa suis conpresserat omnes , at non te , Perdica , umquam puer ille Cupido uel partem minimam patitur decerpere somni , sed solum tenuit ueneranda te casus umbras continuus tollit pharetras ac tela furoris et tecum uigilat per noctis tempora longa intorquens dira assiduis incendia flammis . 
et Pudor huc aderat proprio comitante uigore . 
stant duo diuersis pugnantia numina telis ante toros , Perdica , tuos : Amor hinc , Pudor inde . 
inde Cupido monet secreta referre furoris , inde Pudor prohibet uocis exordia rumpi famamque surgentem reuocit neanillans ire iubet propriumque nefas exponere mentis uerbaque multa docet ; quae uoces pectora labi Perdicae miseri moriuntur in ore pudico . 
sed postquam calor inmensus per pectora currens usserat exesas ardenti corde medullas , talia dimittit reserato pectore uerba : ' saeue puer , semper lacrimis et funere gaudes . 
o scelerate , tuas si tu paterere sagittas sique tuos ignes in te conuertere discas , ut credas quid possit amor ! 
sed parce , Cupido . 
inprobe , quae mandas non possum dicere matri . 
tormentis adfige tuis , constringe catenis , non fateor . 
totas in me consume sagittas quotquot amoris habes et , si tibi tela furoris defuerint , et si tibi de Ioue fulmina sumas , uincere non poteris sanctum , scelerate , Pudorem . 
' talia per noctem iuuenis miserandus agebat . 
Interea matrem nati noua cura premebat , multaque quaerenti placuit sententia talis , matronas omnes totis e moenibus urbis ad propriam uenire domum , si quis uigor illic aut species inlustris erat uel forma superba , quae proprio iuuenem statuisset amore grauare . 
hoc uisum placitum matri , non distulit ultra . 
matronae ueniunt forma cultuque micantes : hic erat Andromeda , hic altera Laodamia , ditior haec Danae , fulgentior altera Glauce , candidior Chione haec peruenit et altera Dirce ; huc etiam tenerae sancta uenere puellae , uirgineum florem seruantes lege maritis . 
has tristis Perdica uidens et lumina flectens in matrem traxit duro suspiria corde et tali se cum miser est sermone locutus : ' pro dolor , o superi ! 
defecerat altera forma : mater amanda fuit . 
' ' sed uincere certa furorem quaerendo uultus , liceat quos iure tenere . 
' ' hoc etiam uoluisse nefas . 
' ' sed respice , quales quid uiperas , sed uim mutetur gratia formae : sunt niueae , sunt hic procero corpore pulchrae , uirgineoque nitent gratae de flore puellae . 
' ' nulla tamen matri similis ! 
' fatusque coercet ; detorsit fessos artus et languida membra . 
Nunc , o Calliope , nostro succurre labori : non possum tantam maciem describere solus , nec nisi das animos uiresque in carmina fundis , quae mihi mandasti iam possum expromere , Musa . 
Primus languentes pallor perfuderat artus , tempora demersis intus cecidere latebris et graciles cecidere modo per acumina nares , concaua luminibus macies circumdata sedit longaque testantur ieiunia uiscera uictus , arida nudati distendunt brachia nerui , ordine digestae consumpto tegmine costae produnt quidquid homo est et quod celare sepulchris mors secreta solet : satis est tibi , saeue Cupido ? 
materies nullast , atrox ubi flamma moretur . 
denique defessos artus ac membra calore molitur gestare diu uictusque uirorum sternitur infelix per tota cubilia fusus miratusque suos artus haec uerba remisit : ' quid dicis , Paphie ? 
retulisti nempe triumphum : ad tantam maciem deducimur . 
haec tibi uirtus , si dea mortalem propriis superaueris armis ? 
cerne , precor , quid agas : flammis absumis et ossa , quae semper seruata rogis . 
miserere roganti , alma Venus ! 
nosti quae sint tormenta caloris et quid possit amor ; nam mater Amoris amasti . 
hunc finem , Perdica , uides ? 
nam spes puto nullast . 
quod superest , moriamur , Amor . 
letumne bibamus ? 
cur , miserande , petis frustra potare uenena ? 
iam fauces clausere uiam dirosque recusant in mortem latices . 
ferro resecemus amorem ? 
o demens ! 
gladio quibus armis quoue uigore ? 
haec manus , ecce , ualet librare in uulnera mortem ? 
praecipitem iactare libet ? 
fors poena placebit , sed uereor ne forte leue et sine pondere corpus uento gestatum rursum seruetur Amori . 
stringamus laqueum ? 
sic finis detur amanti ? 
quid turbaris , Amor ? 
puto , uincimus ! 
omnia leti praedixi tormenta mei , nec te pauor ullus terruit : et laqueum metuis ? 
mihi redde ! 
tenebris iam scio quid fugias : ne te mea uincula perdant ! 
da laqueum collo ! 
uel sic cum corpore nostro inclusus morieris , Amor . 
solacia fati , hoc tandem , Fortuna , mihi concede precanti , ut tumulo scriptum per saecula longa legatur : HIC PERDICA IACET SECVMQUE CVPIDO PEREMPTVS . 
