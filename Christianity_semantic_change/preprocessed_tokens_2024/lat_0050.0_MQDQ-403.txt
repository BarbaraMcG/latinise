Missus mercatum ab suo adulescens patre Emit atque adportat scita forma mulierem . 
Requirit quae sit , postquam eam uidit , senex : Confingit seruos emptam matri pedisequam . 
Amat senex hanc , at se simulans uendere Tradit uicino ; eum putat uxor sibi Obduxe scortum . 
Tum Charinum ex fuga Retrahit sodalis , postquam amicam inuenit . 
Mercatum asotum filium extrudit pater . 
Is peregre missus redimit ancillam hospitis amore captus , aduehit . 
Naue exilit , pater aduolat , uisam ancillam deperit . 
cuius sit percunctatur ; seruus pedisequam ab adulescente matri emptam ipsius . 
Senex , sibi prospiciens , ut amico suo ueniret natum orabat , natus ut suo : hic filium subdiderat uicini , pater uicinum ; praemercatur ancillam senex . 
Eam domi deprensam coniunx illius uicini scortum insimulat , protelat uirum . 
Mercator exspes patria fugere destinat , prohibetur a sodale , qui patrem illius orat cum suo patre nato ut cederet . 
[ absente cum lenone perfido ] . 
