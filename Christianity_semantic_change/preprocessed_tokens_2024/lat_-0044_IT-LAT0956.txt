Phaenomena Aratea Ab Jove Musarum primordia : [ semper in ore plurimus ille hominum est , qui compita numine magno , conciliumque virum complet , pelagusque profundum , et pelagi portus . 
Fruimur Jove et utimur omnes . 
Nos genus illius ; nobis ille omine laeto dextera praesignat , populumque laboribus urget , consulat ut vitae : quando sit terra ligoni aptior aut bubus monet , et quo tempore par sit aut serere , aut septas lymphis adspergere plantas . 
Ipse etiam in magno defixit lumina mundo , ordine quaeque suo , atque in totum providus annum astra dedit , quae nos moneant , qua quaelibet hora apta geri , certa nascantur ut omnia lege . 
Idem ergo primus placatur , et ultimus idem . 
Magne pater , magnum mortalibus incrementum , progenies prior , et dulces ante omnia Musae , cuncti una salvete mihi , et dum sidera canto , si jus fasque sinunt , longum deducite carmen . 
ARCTI . 
Caetera labuntur celeri caelestia motu , cum caeloque simul noctesque diesque feruntur : [ axis at immotus numquam vestigia mutat ; sed tenet aequali libratas pondere terras ; quem circum magno se volvit turbine caelum : ] extremusque adeo duplici de cardine vertex dicitur esse polus , [ quorum hic non cernitur , ille ad Boream , Oceani supera ad confinia tendit . 
Quem cingunt Ursae celebres cognomine Plaustri ] , quas nostri Septem soliti vocare Triones . 
[ Alterius caput alterius flammantia terga adspicit , inque vicem pronas rapit orbis in ipsos conversas humeros . 
Creta , si credere fas est , Ad caeli nitidas arces venere relicta . 
Jupiter hoc voluit , quem sub beneolentibus herbis ludentem Dicti grato posuere sub antro , Ideaum ad montem , totumque aluere per annum , Saturnum fallunt dum Dictaei Corybantes . 
] Ex his altera apud Graios Cynosura vocatur ; altera dicitur esse Helice , [ que monstrat Achivis in pelago navis quo sit vertenda , sed illa ] hac fidunt duce nocturna Phoenices in alto . 
Sed prior illa magis stellis distincta refulget , et late prima confestim a nocte videtur . 
Haec vero parva est ; sed nautis usus in hac est : nam cursu interiore brevi convertitur orbe , [ signaque Sicloniis monstrat certissima nautis . 
DRACO . 
Has inter , veluti rapido cum gurgite flumen , torvu ; Draco serpit subter , superaque revolvens sese , conficiensque sinus e corpore flexos , [ quos cani tangunt immunes gurgitis Arctoi . 
Verum haec extremae circumdatur agmine caudae ; qua spirae sinus est , involvitur altera caelo . 
Nempe Helice extremae circumdatur agmine caudae ; qua spirae sinus est , caput est Cynosuridos ursae : quae tamen usque pedes summo ilium a vertice tangit . 
Retrogrado hic iterum cursu convertitur Anguis . 
] Huic non una modo caput ornans stella relucet ; verum tempora sunt duplici fulgore notata , e trucibusque oculis duo fervida lumina flagrant , atque uno mentum radianti sidere lucet ; obstipum caput et tereti cervice reflexum obtutum in caudam majoris figere dicas . 
[ Opposita extremae capitis sunt dextera caudae . 
] Hoc caput hic paullum sese , subitoque recondit , ortus ubi atque obitus parte admiscentur in una . 
ENGONASIN . 
Adtingens defessa velut moerentis imago vertitur : [ hanc nemo certo tibi dicere possit , aut quisnam , quo sit fessus , labor attamen illam ] Engonasin vocitant , genibus quod nixa feratur . 
[ Illa petit binis manibus diversa locorum , atque humeros supera tensis dispenditur ulnis , et super ora cavis spirantia naribus ignem Serpentis dextrae figit vestigia plantae . 
CORONA . 
Hic illa eximio posita est fulgore Corona . 
[ Hanc Ariadnaeum Bacchus testatus amorem intulit in caelum , qua Nixi terga fatiscunt . 
Juxta humeros sertum est . 
OPHIUCHUS . 
quem claro perhibent Ophiuchon nomine Graii , [ est caput illius , summoque ex vertice Nixi perfacile alterius candentia sidera nosces . 
] Huic supera duplices humeros adfixa videtur stella micans tali specie , talique nitore , [ fulgeat ut , pleno quum lumine luna refulget . 
Non par est geminis manibus vigor , et licet illis nec nullus splendor , nec sit parvissima moles , attamen est tenuis disperso lumine fulgor . 
] Hic pressu duplici palmarum continet Anguem , atque eo ipse manet religatus corpore toto ; namque virum medium Serpens sub pectore cingit . 
Ille tamen graviter nitens vestigia ponit , atque oculos urget pedibus pectusque Nepai . 
[ Hic pressus dextra , surgit : sed parte sinistra sertaque supremae tangunt Minoia malae . 
CHELAE . 
Sub spira quaeres immenso corpore Chelas , quae tamen haud magnum jactant pro mo Ienitorem . 
ARCTOPHYLAX . 
Ipsam Helicen sequitur non dispar forma Bubulco , ] Arctophylax , vulgo qui dicitur esse Bootes , quod quasi temone adjunctam prae se quatit Arcton . 
[ Clarus hic , et ] subter praecordia fixa videtur stella micans radiis , Arcturus nomine claro . 
VIRGO . 
[ Hic se ] sub pedibus profert finita Booti spicum illustre tenens splendenti corpore Virgo . 
[ Sive illi Astraeus pater est , qui dicitur idem sideribus stellisque pater , seu quilibet alter , sit felix : sane haec narratur fabula vulgo . 
Incoluit caelo terras Astraea relicto , conventusque hominum non dedignata priorum , sed nec femineos spernens invisere coetus , Leti expers , generi mortali mixta resedit , nomine Justitiae gaudens ; senibusque coactis , sive foro in magno , seu latipatente platea , civiles populis dictabat sedula leges . 
Nec mala lis fuerat , necdum discordia nota , nec fera seditio furiarat mobile vulgus , saeva nec audaces fuerant freta pressa carinas : sed bubus tracto sulcantes vomere terras , ] malebant tenui contenti vivere cultu , [ sufficiente Dea justis pleno omnia cornu . 
Haec manet , in sanctis dum gens manet aurea terris . 
Sed non argenti nimis est laetata metallo ; moribus at versis , prior est quoque versa voluntas , raraque pejori junxit sua numina genti . 
Sola sed ex raucis descendens montibus ibat sub noctem , nulli teneris blandita loquelis . 
Sed simul ac magnas hominum venisset ad urbes , improba terrificis sic ulta est crimina verbis : Non ego me dignor posthac monstrare videndam , degener o primae proles nunc altera prolis , degeneres iterumque iterumque habitura nepotes . 
Tunc fera bella hominum generi , caedesque nefandae impendent , culpamque comes sua poena sequetur . 
Sic ait , et populos intenta etiam ora tenentes linquit et ad montes silvarumque avia tendit . 
Haec aetas vitam liquit , sobolemque reliquit . 
] Ferrea tum vero proles exorta repente est , ausaque funestum prima est fabricarier ensem , et gustare manu victum domitumque juvencum . 
[ Tunc mortale exosa genus Dea in alta volavit , ] et Jovis in regno , caelique in parte resedit ; [ illustrem sortita locum , qua nocte serena Virgo conspicuo fulget vicina Bootae . 
PRAEVINDEMIATOR . 
ad dextram , Graio Protrygeter nomine dicta , stella micans , tali specie , tatique nitore , qualis et immensae sub cauda volvitur Arcti . 
Illa quidem flagrans ; sed et huic flagrantia plura sidera , quae parvo poteris reperire labore . 
Quin etiam ante pedes magno fulgore notata stella nitet : dehinc prima humeros subit , altera lumbos ] . 
Tertia sub caudam ad genus ipsum lumina pandit . 
[ Caetera sed certo passim sine nomine fulgent . 
GEMINI . 
At natos Geminos invises sub caput Arcti : subjectus mediae est Cancer , pedibusque tenetur magnu ; Leo , tremulam quatiens e corpore flammam . 
[ Explicat hic summos ardores semita Phoebi : tunc nullae adparent per culta novalia spicae ; principioque adeo solis per caerula caeli ] hoc motu radiantis , Etesiae in vada ponti [ procumbunt glomerati , et longo flamine spirant . 
Tunc mihi non remi placeat rati indiga , verum Larga satis , rectoque ad venti commoda clavo . 
ERICHTHONIUS . 
Si cupis Aurigam atque Aurigae noscere stellas , ullaque fama tuas Caprae pervenit ad aures , Haedorumque simul , quorum duo lumina cernunt saepe per iratum jactata cadavera pontum : Aurigam invenies ingentem : corpore toto ] sub laeva Geminorum obductus parte feretur . 
Adversum caput huic Helicae truculenta tuetur . 
At Capra laevum humerum clara obtinet : [ illa putatur ubera adhuc parvo lactenda dedisse Tonanti ; hanc Jovis Oleniam capram dixere ministri . 
] Verum haec est magno atque illustri praedita signo . 
Contra Haedi exiguum jaciunt mortalibus ignem [ Aurigae in manibus : cujus vestigia servans ] corniger est valido connixus corpore Taurus , [ quem non difficili ratione agnoscere possis . 
TAURUS . 
Namque illum exornant externi haud indiga signi sidera , quae vivum caput olli utrimque figurant , inclyta per totam spargentia lumina frontem . 
] Has Graeci stellas Hyadas vocitare suerunt . 
[ Sed pes Aurigae dexter , cornuque sinistrum Tauri uno igne micant , pariterque feruntur uterque . 
At prior Auriga latum petit Oceanum bos , quum tamen e placidis surgant simul aequoris undis . 
CEPHEUS . 
Quin etiam Iasidae domus antiquissima Cephei aerumnis est nota suis , quam Jupiter , auctor progenii , subito praeclaris intulit astris . 
] Namque ipsum ad tergum Cynosurae vertitur Arcti [ Iasides , pansis distendens brachia palmis ; tantaque ab extrema cauda disterminat Arcti regula utrumque pedem , quanta pes a pede distat . 
CASSIEPEA . 
Quod si a Cephaeo paulum tua lumina balteo dimoveas , versus saevi agmina prima Draconis , hic erit , haud plena poteris quam cernere luna , ] obscura specie stellarum Cassiepea . 
[ Nam non crebrae illi stellae , neque sidera juncta egregium ex variis componunt ignibus ignem : sed quali portas firmatas objice clavi obcludit vectis bifori vis obdita valvae , talia et hanc etiam prive disposta figurant sidera ; et ipsa adeo passis distenditur ulnis , non secus ac sortem natae miseretur iniquam . 
ANDROMEDA . 
Hanc namque illustri versatur corpore propter Andromeda , aufugiens conspectum moesta parentis : [ quam non sollicitus noctu labor inquirendi ; tam clarum caput est , tam magno sidere flagrant ambo humeri , summique pedes , vestesque fluentes . 
Haec etiam in varias distendit brachia partes , utque prius , sic nunc in magno vincula mundo non relevant duro defessas pondere palmas . 
EQUUS . 
Huic Equus ille jubam quatiens fulgore micanti summum contingit caput alvo , stellaque jungens una tenet duplices communi lumine formas , aeternum ex astris cupiens connectere nodum . 
[ Sed latus atque armos depingunt terna caballi , aequali a sese spatio quae sidera distant , eximio fulgore , quibus par nec caput altum , nec longa est cervix : flagrantis at ultima malae quatuor his aliis non cedat stella nitore , fulgentes inter stellas media ipsa refulgens . 
Non equidem hic quadrupes , verum media tenus alvo conspicuus profert sonipes venerabilis ora . 
Hunc fama est olim propter juga summa Heliconis Hippocrenaeum nobis donasse liquorem . 
Tunc nondum Aonii maduere virentia montis fecundo latice : ut generosi prima cabalii ungula humum feriit , simul ingens prosiliit fons , unde caballinum primi vocitare bubulci . 
Ille quidem stillans e saxis irrigat agros , Thespia terra , tuos ; sed Equus , pro munere tanto , exornat magni penetralia lucida caeli . 
ARIES . 
Exin contortis Aries cum cornibus haeret . 
[ Ille quidem aeternum longos agitatus in orbes segnior haud currit signo Cynosuridos Arcti , languidus obscurusque tamen , ceu luna retundat flammae aciem , Andromedae se propter cingula volvit . 
] Cominus hanc subter possis cognoscere fultum : nam caeli mediam partem terit , ut prius illae Chelae , tum pectus qua cernitur Orionis . 
DELTOTON . 
Et prope conspicies parvum , sub pectore claro Andromedae , signum , Deltoton dicere Graii quod soliti , simili quia forma litera claret . 
Huic spatio ductum simili latus exstat utrumque ; at non tertia pars lateris ; namque est minor illis , sed stellis longe densis praeclara relucet . 
PISCES . 
Inferior paullo est Aries , et flamen ad Austi inclinatior , atque etiam vehementius illo Pisces , quorum alter paullum praelabitur ante , et magis horrisonis Aquilonis tangitur alis . 
Atque horum e caudis duplices velut aere catenae , discessuque diu versae per lumina serpunt , Atque una tandem in stella communiter haerent , quam Veteres soliti caelestem dicere Nodum . 
PERSEUS . 
Andromedae laevo ex humero si quaerere perges , adpositum supera poteris cognoscere Piscem : e pedibus natum summo Jove Persea vises , quos humeris retinet defixo corpore Perseus , quum summa ab regione Aquilonis flamina pulsant . 
Hic dextram ad sedes intendit Cassiepeae , diversosque pedes , vinctos talaribus aptis , pulverulentus uti de terra elapsu ; repente , in caelum vector magno sub culmine portat . 
VERGILIAE . 
At propter laevum genus omni ex parte locatas parvas Vergilias tenui cum luce videbis . 
Hae septem vulgo perhibentur more vetusto stellae , cernuntur vero sex undique parvae . 
At non interiisse putari convenit unam ; sed frustra temere a vulgo ratione sine ulla septem dicier , ut veteres statuere poetae , aeterno cunctas aevo qui nomine dignant : Alcyone , Meropeque , Celaeno , Taygeteque , Electra , Steropeque , simul sanctissima Maia . 
Hae tenues parvo labentes lumine lucent : at magnum nomen signi , clarumque vocatur , propterea quod et aestatis primordia clarat , et post , hiberni praepandens temporis ortus , admonet , ut mandent mortales semina terris . 
LYRA . 
Inde Fides leviter posita et convexa videtur ; Mercurius parvis manibus quam dicitur olim in cunis fabricatus in alta sede locasse ; quae genus ad laevum Nixi delapsa resedit , atque inter flexum genus , et caput Alitis haesit . 
CYCNUS . 
Namque est Ales avis , lato sub tegmine caeli quae volat , et serpens geminis secat aera pennis . 
Altera pars huic obscura est , et luminis expers : altera nec parvis , nec claris lucibus ardet , sed mediocre jacit quatiens e corpore lumen . 
Haec dextram Cephei dextro pede pellere palmam gestit ; jam vero clinata est ungula vemens fortis Equi propter pennati corporis alam . 
EQUUS . 
Ipse autem labens utrisque Equus ille tenetur Piscibus ; huic cervix dextra mulcetur Aquari . 
Serius haec obitus terrai visit Equi vis , quam gelidum valido de corpore frigus anhelans corpore setifero magno Capricornus in orbe ; quem quum perpetuo vestivit lumine Titan , brumali flectens contorquet tempore currum . 
Hoc cave te ponto studeas committere mense : nam non longinquum spatium labere diurnum ; non hiberna cito volvetur curriculo nox : humida non sese vestris aurora querelis ocius ostendet , clari praenuntia solis . 
At validis aequor pulsabit viribus Auster : tum fissum tremulo quatietur frigore corpus . 
Sed tamen anni jam labuntur tempore toto , nec cui signorum cedunt , neque flamina vitant , nec metuunt canos minitanti murmure fluctus . 
[ At nautae , fulicae similes , mergoque natanti , anxia per totum jactantes lumina pontum , necquidquam nusquam parentia litora quaerunt , dum tenuis nigro tabula hos distinguit ab Orco ] . 
SAGITTIPOTENS . 
Atque etiam supero , navi pelagoque vagato , mense , Sagittipotens solis quum sustinet orbem , [ non multo leviora putes instare pericla , ante nigras cautus tenebras subducere puppim ] . 
Nam jam comminus exiguo lux tempore praesto est . 
Hoc signum veniens poterunt praenoscere nautae : nam prope praecipitante licebit visere nocte , ut sese ostendens emergit Scorpius alte , posteriore trahens flexum vi corporis Arcum . 
[ Sed Nepa non multum prior , at prior exit ab undis . 
] Jam supera cernes Arcti caput esse minoris , et magis erectum ad summum versarier orbem . 
Tum sese Orion toto jam corpore condit extrema prope nocte , et Cepheus conditur alto lumborum tenus , a palma depulsus ad umbras . 
SAGITTA . 
Hic , missore vacans , fulgens jacet una Sagitta , quam propter nitens penna convolvitur Ales ; et clinata magis paullo est Aquilonis ad auras . 
AQUILA . 
At propter se Aquila ardenti cum corpore portat , igniferum mulcens tremebundis aethera pennis , non nimis ingenti cum corpore , sed grave moestis ostendit nautis perturbans aequora signum . 
DELPHINUS . 
Tum magni curvus Capricorni cornua propter Delphinus jacet , haud uimio lustratu ; nitore ; praeter quadruplices stellas in fronte Iocatas , quas intervallum binas disterminat unum : caetera pars lata tenui cum lumine serpit . 
Illae quae fulgent luces ex ore corusco , sunt inter partes gelidas Aquilone locatae , atque inter spatium et laeti vestigia solis . 
At pars inferior Delphini fusa videtur inter solis iter , simul inter flamina venti , viribus erumpit qua summi spiritus Austri . 
ORION . 
Exinde Orion , obliquo corpore nitens , inferiora tenet truculenti corpora Tauri . 
Quem qui , suspiciens in caelum nocte serena , late dispensum non viderit , haud ita vero caetera se speret cognoscere signa potesse . 
CANIS . 
Namque pedes subter rutilo cum lumine claret fervidus ille Canis , stellarum luce refulgens . 
Hunc tegit obscurus subter praecordia venter : nec toto spirans rabido de corpore flammam aestiferos validis erumpit flatibus ignes . 
Totus ab ore micans jacitur mortalibus ardor : [ Sirion hunc Graeci praeclaro nomine dicunt . 
] Hic ubi se pariter cum sole in culmina caeli extulit , haud patitur foliorum tegmine frustra suspensos animas arbusta ornata tenere . 
Nam quorum stirpes tellus amplexa prehendit , haec augens anima , vitali flamme mulcet . 
At quorum nequeunt radices findere terras , denudat foliis ramos et cortice truncos . 
[ Tendentem occiduas etiam hunc sentimus ad oras . 
Caetera signandis sunt languida sidera membris . 
LEPUS . 
Hunc propter , subterque pedes , quos diximus ante , Orioni ; jacet levipes Lepus . 
Hic fugit , ictus horrificos metuens rostri tremebundus acuti : nam Canis infesto sequitur vestigia cursu praecipantem agitans , oriens jam denique paullum , curriculum numquam defesso corpore sedans . 
ARGO . 
At Canis ad caudam serpens prolabitur Argo , conversam prae se portans cum lumine puppim : non aliae naves ut in alto ponere proras ante solent , rostro Neptunia prata secantes ; sed conversa retro caeli se per loca portat . 
Sicut quum coeptant tutos contingere portus , obvertunt navem magno cum pondere nautae , aversamque trahunt optata ad litora puppim ; sic conversa vetus super aethera labitur Argo ; atque usque a prora ad celsum sine lumine malum , a malo ad puppim clara cum luce videtur . 
Inde gubernaclum , dispersa lumine fulgens , clari posteriora Canis vestigia tangit . 
PISTRIX . 
Exin semotam procul in tutoque Iocatam Andromedam tamen explorans fera quaerere Pistrix pergit , et usque sitam validas Aquilonis ad auras caerula vestigat , finita in partibus Austri . 
ERIDANUS . 
Hanc Aries tegit , et squammoso corpore Pisces , fluminis illustris tangentem corpore ripas . 
Namque etiam Eridanum cernes in parte Iocatum caeli , funestum magnis cum viribus amnem , quem lacrymis moestae Phaethontis saepe sorores sparserunt , letum moerenti voce canentes . 
Hunc Orionis sub laeva cernere planta Serpentem poteris ; proceraque Vincla videbis , quae retinent Pisces , caudarum parte locata , flumine mixta retro ad Pistricis terga reverti . 
Hic una stella nectuntur , quam jacit ex se Pistricis spina valida cum luce refulgens . 
Exinde exiguae tenui cum lumine multae inter Pistricem fusae sparsaeque videntur atque gubernaclum stellae quas contegit omnes formidans acrem morsum Lepus . 
His neque nomen , nec formam Veteres certam statuisse videntur . 
Nam quas sideribus claris natura polivit , et vario pinxit distinguens lumine formas , has ille astrorum custos ratione notavit , signaque signavit caelestia nomine vero . 
Has autem , quae sunt parvo cum lumine fusae , consimili specie stellas , parilique nitore , non potuit nobis nota clarare figura . 
PISCIS AUSTRALIS . 
Exinde , Australem soliti quem dicere Piscem , volvitur inferior Capricorno versus ad Austrum , Pistricem observans , procul illis Piscibus haerens . 
AQUARIUS . 
At prope conspicies expertes nominis omnes , inter Pistricem et Piscem quem diximus Austri , stellas sub pedibus sparsas radiantis Aquari . 
Propter Aquarius obscurum dextra nigat amnem , exiguo qui stellarum candore nitescit . 
E multis tamen his duo late lumina fulgent : unum sub magnis pedibus cernetur Aquari : quod superest , gelido delapsum flumine fontis , spiniferam subter caudam Pistricis adhaesit ; hae tenues stellae perhibentur nomine Aquai . 
Hic aliae volitant parvo cum lumine clarae , atque priora pedum subeunt vestigia magni Arcitenentis , et obscurae sine nomine cedunt . 
ARA . 
Inde Nepae cernes propter fulgentis acumen Aram , quam flatu permulcet spiritus Austri , exiguo superum quae limina tempore tranat : nam procul Arcturo est adversa parte locata . 
Arcturo magnum spatium supera dedit , orbem Jupiter huic parvum inferiore in parte locavit . 
Haec tamen aeterno invisens loca curriculo nox signa dedit nautis , cuncti quae noscere possent , commiserans hominum metuendos undique casus . 
Nam quum fulgentem cernes , sine nubibus atris , Aram sub media caeli regione locatam , a summa parte obscura caligine tectam , tum validis fugito devitans viribus Austrum : quem si prospiciens vitaveris , omnia caute armamenta locans , tuto labere per undas . 
Sin gravis inciderit vehementi flamme ventus , perfringet celsos defixo robore malos , ut res nulla feras possit mulcere procellas , ni parte ex Aquilonis opacam pellere nubem coeperit , et subitis auris diduxerit Ara . 
CENTAURUS . 
Sin humeros medio in caelo Centaurus habebit , ipseque caerulea contectus nube feretur , atque Aram tenui caligans vestiet umbra , ad signorum obitum vis est metuenda Favoni . 
Ille autem Centaurus in alta sede Iocatus , qua sese clarum collucens Scorpius infert , hac subter partem praeportans ipse virilem cedit , Equi partes properans subjungere Chelis . 
Hic dextram porgens , quadrupes qua vasta tenetur , quam nemo certo donavit nomine Graium , tendit , et illustrem truculentus cedit ad Aram . 
HYDRA . 
Hic sese infernis de partibus erigit Hydra praecipiti lapsu , flexo cum corpore serpens . 
Haec caput atque oculos torquens ad terga Nepai , convexoque sinu subiens inferna Leonis , Centaurum leni contingit lubrica cauda : in medioque sinu fulgens Cratera relucet : extremum nitens plumato corpore Corvus rostro tundit . 
Et hic , Gemninis est ille sub ipsis ante Canis , Graio Procyon qui nomine fertur . 
Haec sunt , quae visens nocturno tempore signa , aeternumque volens mundi cognosecre motum , legitimo cernes caelum lustrantia cursu . 
Nam quae per bis sex Signorum labier orbem quinque solent stellae , simili ratione notari non possunt ; quia , quae faciunt vestigia cursu , non eadem semper spatio protrita feruntur . 
Sic malunt errare vagae per nubila caeli , atque suos vario motu metirier orbes . 
Hae faciunt magnos Ionginqui temponis annos , quum redeunt ad idem caeli sub tegmine signum : quarum ego nunc nequeo totos evolvere cursus . 
Verum haec , quae semper certo volvuntur in orbe , fixa , simul magnos edemus gentibus orbes . 
Quatuor , aeterno lustrantes lumine mundum , orbes stelligeri portantes signa feruntur , amplexi terram , caeli sub tegmine fulti : e quibus annorum volitantia iumina nosces , quae densis distincta licebit cernere signis . 
Tum magnos orbes magno cum lumine latos , vinctos inter se , et nodis caelestibus aptos , atque pari spatio duo cernes esse duobus . 
Nam si nocturno cognoscens tempore caelum , quum neque caligans detersit sidera nubes , nec pleno stellas superavit lumine Luna , vidisti magnum candentem serpere Circum : lacteus hic nimio fulgens candore notatur . 
Hic non perpetuum detexens conficit orbem . 
Quatuor huic simili nitentes mole feruntur : sed spatio multum superis praestare duobus dicitur , et late caeli lustrare cavernas . 
Quorum alter tangens Aquilonis vertitur auras , ora petens geminorum illustria ; tum genus ardens in sese retinens Aurigae portat utrumque . 
Hunc sura laeva Perseus humeroque sinistro tangit . 
At Andromedae dextra de parte tenetur ; [ cui manus ad Boream , cubitus cuis spectat ad Austrum ] . 
Imponitque pedes duplices Equus ; et simul Ales ponit avis caput , et clinato corpore tergum . 
Anguitenens humeris connititur . 
Illa recedens Austrum consequitur devitans corpore Virgo . 
At vero totum spatium convestiet orbis magnu ; Leo , et claro collucens lumine Cancer , in quo consistens convertit curriculum Sol aestivus , medio distinguens corpore cursus . 
Hic totus medius curco disjungitur : iste subter testarum cava tegmina , et intus et extra lumen habens : saevi sed vis horrenda Leonis pectoribus validis , atque alvo possidet orbem . 
Hunc octo in partes divisum noscere circum si potes , invenies supero convertier orbe quinque pari spatio , partes tres esse relictas , tempore nocturno quas vis inferna frequentat . 
[ Ille quidem a Boreae ] Cancro connectitur [ auris ; ] alter ab infernis [ contra connititur ] Austris . 
Distribuens medium subter secat hic Capricornum , atque pedes gelidum rivum fundentis Aquari , caeruleaeque feram caudam Pistricis , et illum fulgentem Leporem ; inde pedes Canis , et simul amplam Argoam retinet claro cum lumine Navem ; tergaque Centauri , atque Nepai portat acumen : inde Sagittari defixum possidet arcum . 
Hunc , a clarisonis auris Aquilonis ad Austrum cedens , postremum tangit rota fervida Solis ; exinde in superas brumali tempore flexus se recipit sedes . 
Huic orbi quinque tributae nocturnae partes , supera tres luce dicantur . 
Hosce inter mediam partem retinere videtur tantus quantus erit collucens lacteus orbis : in quo autumnali , atque iterum sol lumine verno exaequat spatium lucis cum tempore noctis . 
Hunc retinens Aries sublucet corpore totus , atque genu flexo Taurus connititur ingens . 
Orion claro contingens pectore fertur . 
Hydra tenet flexu ; Cratera et Corvus adhaeret , et paucae e Chelis stellae : simul Anguitenentis sunt genua , et summi Jovis Ales nuntius instat ; propter Equus capite , et cervicum lumine tangit . 
Hosce aequo spatio dejunctos sustinet axis , Per medios summo caeli de vertice tranans . 
Ille autem claro quartus cum lumine Circus partibus extremis extremos continet orbes , et simul a medio media de parte secatur , atque obliquus in his nitens cum lumine fertur : ut nemo , cui sancta manu doctissima Pallas solertem ipsa dedit fabricae rationibus artem , tam tornare cate contortos possiet Orbes , quam sunt in caelo divino numine flexi , terram cingentes , ornantes lumine mundum , culmine transverso retinentes sidera fulta . 
Quatuor hi motu cuncti volvuntur eodem . 
Sed tantum supera terras semper tenet ille curriculum oblique implexus tribus orbibus unus , quanto est divisus Cancer spatio a Capricorno ; ac subter terras spatium par esse necesse est . 
Et quantos radios jacimus de lumine nostro , queis hunc convexum caeli contingimus orbem , sex tantae poterunt sub eum succedere partes , bina pari spatio caelestia signa tenentes . 
Zodiacum hunc Graeci vocitant , nostrique Latini orbem signiferum perhibebunt nomine vero : nam gerit hic volvens bis sex ardentia signa . 
Aestifer est pandens ferventia sidera Cancer . 
Hunc subter fulgens cedit vis torva Leonis , quem rutilo sequitur collucens corpore Virgo , exin projectae claro cum lumine Chelae ; ipsaque consequitur lucens vis magna Nepai . 
Inde Sagittipotens dextra flexum tenet arcum . 
Post hunc ore fera Capricornus vadere pergit . 
Humidus inde loci collucet Aquarius orbi . 
Exin squammiferi serpentes ludere Pisces ; queis comes est Aries obscuro lumine labens , inflexoque genu projecto corpore Taurus , et Gemini clarum jactantes lucibus ignem . 
Haec Sol aeterno convolvit lumine lustrans annua conficiens vertenti tempora cursu . 
Hic quantum terris confectus pellitur orbis , tantumdem ille patens supera mortalibus exstat . 
Sex omni semper cedunt labentia nocte , tot caelum rursus fulgentia signa revisunt . 
Hoc spatium tranans caecis nox conficit umbris , quod supera terras prima de nocte relictum signifero ex orbi ; et signorum ex ordine fultum . 
Quod si Solis aves certos cognoscere cursus , ortus Signorum nocturno temporer vises ; nam semper signum exoriens Titan trahit unum . 
Sin autem officiens signis mons obstruet altus , aut adiment lucem caeca caligine nubes , certas ipse notas caeli de tegmine sumens , ortus atque obitus omnes cognoscere possis . 
Quae simul exsistant , cernes ; quae tempore eodem praecipitent obitum nocturno tempore , nosces . 
Nam simul ut supero se totum lumine Cancer extulit , extemplo cedit delapsa Corona ; et loca convisit cauda tenus infera Piscis . 
Dimidiam retinet stellis distincta Corona , partem jam supera , atque alia de parte repulsa est : quam tamen insequitur Piscis , nec totus ad umbras tractus , sed supero contectus corpore cedit : atque humeros usque a genibus , camurumque recondit Anguitenens validis magnum a cervicibus Anguem . 
Jam vero Arctophylax non aequa parte secatur : nam brevior clara caeli de parte videtur ; amplior infernas depulsus possidet umbras . 
Quatuor hic obiens se cum deducere signa signifero solet ex orbi ; tum serius ille , quum supera sese satiavit luce , recedit , post mediam labens claro cum corpore noctem . 
Haec obscura tenens convertit sidera tellus . 
At parte ex alia claris cum lucibus errat Orion , humeris et lato pectore fulgens , et dextra retinens non cassum luminis Ensem . 
Sed quum de terris vis est patefacta Leonis , omnia , quae Cancer praeclaro detulit ortu , cedunt obscurata ; simul vis magna Aquilai pellitur , ac flexo considens corpore Nisus jam supero ferme depulsus lumine cedit : sed laevum genus , atque illustrem linquit in altum plantam . 
Tum contra exoritur clarum caput Hydrae , et Lepus et Procyon , qui sese fervidus infert ante Canem ; inde Canis vestigia prima videntur . 
Non pauca e caelo depellens signa , repente exoritur candens illustri lumine Virgo . 
Cedit clara Fides Cyllenia , mergitur unda Delphinus , simul obtegitur depulsa Sagitta , atque Avis ad summam caudam , primasque recedit pinnas , et magnus pariter delabitur Amnis . 
Hic Equus a capite , et longa cervice latescit . 
Longius exoritur jam claro corpore Serpens ; Crateraque tenus lucet mortalibus Hydra . 
Inde pedes Canis ostendit jam posteriores , et post ipse trahit claro cum lumine puppim . 
Insequitur labens per caeli lumina Navis ; haec medium ostendit radiato stipite malum ; et jamjam toto processit corpore Virgo . 
At quum procedunt obscuro corpore Chelae , exsistit pariter larga cum luce Bootes , cujus in adverso est Arcturus corpore fixus ; totaque jam supera fulgens prolabitur Argo , Hydraque , quod late caelo dispersa tenetur , nondum tota patet ; nam caudam contegit umbra . 
[ Anguitenens autem renovata luce refulget . 
] Jam dextrum genus , et decoratam lumine suram erigit ille vacans vulgato nomine Nixus , qui Fidis Arcadicae semper confinia tangit : quem nocte exstinctum atque exortum vidimus una Persaepe , ut parvum tranans geminaverit orbem . 
hic genus et suram cum Chelis erigit alte : ipse autem praeceps obscura nocte tenetur , dum Nepa et Arcitenens invisant lumina caeli . 
Nam se cum medium pandet Nepa ; tollere vero in caelum totum exoriens conabitur Arcus . 
Hic tribus elatus cum signis corpore toto lucet : at exoritur media de parte Corona , caudaque Centauri extremo candore refulget . 
Hic se jam totum caecas Equus abdit in umbras , quem rutila fulgens pluma praetervolat Ales . 
Occidit Andromedae clarum caput , et fera Pistrix labitur , horribiles epulas funesta requirens . 
Hanc contra Cepheus non cessat tendere palmas : illa usque ad spinam mergens se caerula condit . 
At Cepheus caput atque humeros palmasque reclinat . 
Quum vero vis est vehemens exorta Nepai , late fusa volans [ in terras labitur unda ; Orionque metu perculsus conditur una . 
Pace hujus liceat causam explicuisse timoris , Virgo , tua : mihi , quaeso , veni placata , Diana . 
Haec fama est hominum , haec ] per terras fama vagatur ; ut quondam Orion manibus violasse Dianam dicitur , excelsis errans in collibus amens , quos tenens Aegeo defixa in gurgite Chius brachia cui viridi convestit tegmine vitis . 
Ille feras vecors amenti corde necabat , Oenopionis avens epulas ornare nitentes . 
At vero pedibus subito perculsa Dianae insula discessit , disjectaque saxa revellens perculit , et caecas lustravit luce lacunas : e quibus ingenti exsistit cum corpore prae se Scorpius infestus , praeportans flebile acumen . 
Hic valido cupide venantem perculit ictu , mortiferum in venas figens per vulnera virus : ille gravi moriens constravit . 
corpore terram . 
Quare quum magnis sese Nepa lucibus effert , Orion fugiens commendat corpora terris . 
Tum vero fugit Andromeda , et Neptunia Pistrix tota latet ; cedit conversa corpore Cepheus , extremas medio contingens corpore terras . 
Hic caput et superas potis est demergere partes ; infera lumborum numquam convestiet umbra : nam retinent Arctae lustrantes lumine suras . 
Labitur illa simul gnatam lacrymosa requirens Cassiepeia , neque ex caelo depulsa decore fertur : nam verso contingens vertice primum terras , post humeris , eversa sede , refertur . 
Hanc illi tribuunt poenam Nereides almae , cum quibus , ut perhibent , ausa est contendere forma . 
Haec obit inclinata : at pars exorta Coronae est altera , cum caudaque omnis jam panditur Hydra . 
At caput , et totum sese Centaurus opacis eripit e tenebris , linquens vestigia parva antepedum contecta : simul quum lumina pandit : ipse feram dextra retinet . 
[ Sed caetera magni exspectant Arcus ortum . 
] Prolabitur inde Anguitenens capite et manibus : profert simul Anguis jam caput , et summum flexo de corpore lumen . 
Hic ille exoritur conversas corpore Nisus , alvum , crura , humeros , simul et praecordia lustrans , et dextra radios laeto cum lumine jactans . 
Inde Sagittipotens superas quun visere luces institit , emergit Nisi caput , et simul effert sese clara Fides , et prodit corpore Cepheus . 
Fervidus ille Canis toto cum corpore cedit . 
Abditur Orion , obit et Lepus abditus umbra ; inferiora cadunt Aurigae lumina lapsu . 
Inde obiens Capricornus ab alto culmine pellit Aurigam , instantemque Capram , parvos simul Haedos , et magnam antiquo depellit nomine Navem . 
Obruitur Procyon . 
Emergunt alite lapsu e terris volucres . 
Exsistit clara Sagitta . 
Crus dextrumque pedem linquens obit infera Perseus in loca ; tum cedens a puppi linquitur Argo . 
[ At postquam superum convisit Aquarius orbem , Australisque Arae surgit sanctissima sedes ; seque humero et pedibus primis Equus exserit alte . 
Centauri oppositam devolvit ad infera caudam nox , caput , et latos humeros , et pectora magna non potis obscurare ; et Hydrae , quae proxima collo est , subducit spiram , rutilantiaque ora recondit . 
Caetera sed longum radianti lumine perstant , nec prius a superis cedunt , cum semifero , oris omnia , quam surgant geminato corpore Pisces . 
Surgit et Aegoceri vicinus ab aequore Piscis , parte alia exspectans instantis sideris ortum : sic humeri Andromedae , et cum lassis inclyta palmis crura bipartito signorum tempore surgunt . 
Quum primum planis Pisces orientur ab undis , Andromedes dextras dabitur tibi cernere partes . 
At laevas Aries , linquens inferna locorum , ostendit terris . 
Illo sub tempore ferme Hesperii servantem Aram confinia ponti , Perseaque usque humeros Eoa in parte videbis . 
Hoc dubium est , cessansne Aries praecordia Persei adtrahat , an Taurus : Tauro simul aethera lustrat . 
Sed non desinere haec , Tauro exoriente , putarim : nam vicina illis Aurigae sidera fulgent , quem tamen haud totum dias in luminis auras Taurus agit , Geminis sed enim completur in ipsis , sed duplices Haedi , et cum planta Capra sinistra cum Bove se tollunt : tunc terga immania Pistrix erigit , et caeli splendentem in fornice caudam . 
Occidit ipse etiam prima jam parte Bootes : quatuor hunc lato vix condunt sidera ponto , laevaque in occiduae constans subvolvitur Ursae . 
Ambo pedes , usque ad geminum genus Anguitenentis , cedentes caelo , atque immensa sub aequora lapsi , surgentes alibi poterunt monstrare Gemellos . 
Jam lateri Pistrix nulli vicina videtur , mox visenda tamen , quum jam Fluvii agmina prima in medio venient nautae cernenda profundo , qui signum exspectans magnum manet Oriona : nempe iter ut ratis , et noctis mensura patescat , qualia plura hominum generi Di signa dederunt . 
