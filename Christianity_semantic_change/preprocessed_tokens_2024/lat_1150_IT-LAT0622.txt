Undique susceptum qui miscuit utile dulci , Undique laudatum pagina nostra refert ; Quod sequor a longe , cum ludis seria libans , Immo per ludos seria notificans . 
Proposui ludendo quidem garrire aliorum Mores , carpo alios , me quoque carpo simul . 
Rubigo invidiae , species invisa cachinni , Omnis abest , ut me , rideo sic alios . 
Rideo mecum alios , ne nos male rideat alter ; Ne quis nos possit laedere , rideo nos . 
Invidus irrisor redivivo crimine gaudet , Et semel irrisum , terque quaterque cupit . 
Nolo redargutis superesse notabile quicquam , Causa et quod sequitur depereant pariter . 
Discendi , Damiane , modum te quaerere dicunt ; Discas , dum nescis , sit modus iste tibi . 
Saepe ruis , dum saepe petis nimis alta , Corane , Fac sit sufficiens una ruina tibi . 
Contemptum stulti contempnere , Didime , laus est , Contempni a stulto dedecus esse nego . 
Multa , Salo , sed plura , Cato , me verba docetis , At nemo vestrum quanta docetis agit . 
Hebale , disce diu , juvenisque puerque labora , Neve senex discas , Hebale , disce prius . 
Soli laus tibi multorum quaeris honorem , Sed quod multorum est dissociare grave est . 
Pecte lavaque canem , curam tibi ponis inanem , Pontice , sic studium dum colis Elvidium . 
Quaeris onus magnum , magnum dum quaeris honorem , Cretice , sperne prius , non erit ulterius . 
Impos virtutis , alios virtutis inanes AEquiparando tibi , Gratidiane , refers . 
Alphesib ; o , luto semper versaris eodem , Immersusque semel surgere dissimulas . 
Non culpam peccasse gravem , non crimen inisse , Sed te deprensum , Volusiane , doles . 
Deridens alios , non inderisus abibis , Unde alios rides , Scaevola , si facias . 
Cum tu possideas , Andronice , plura petitis , Haud mirum multis si tamen indigeas . 
Utre merum fracto committere , balsama cribro , Stultum est , et stultum , Plance , tacenda Syro . 
Libros ferre manu , non sensum corde nec ore , Verbum , Caune , parum proficit , immo nihil . 
Propositum sapiens virtutis sedulus urget ; Haedue , non urges ; fac , sapienter ages . 
Prudenti , Probe , consilio servandus amicus , Quem sero adquiris , sed cito perdis eum . 
Pauca Titus pretiosa dabat , sed vilia plura ; Ut meliora habeam , pauca det oro Titus . 
Te video solum dum prosis , Aule , nocere ; Nec prodesse tamen , si petis ut noceas . 
Pauca loqui moneo , sed non omnino silere ; Ita velis , Orpheu , ne penitus sileas . 
Hostes , Kare meos dum servio , munera praesto ; Obsequiis venor , torqueo , vel revoco . 
Miraris quod nullus amat te , Ceciliane , Non quod amas nullum ; dilige , carus eris . 
Druse , comedisti quem misit Silvius hircum ; Vel tibi non nasus , vel tibi nasus olet . 
Dum calcanda levas , premis extollenda , Repande , Aut stultum aut nequam te ratione probas . 
Multa mihi donas , vereor ne multa requiras , Nolo mihi dones , Aulice , si repetas . 
Nullum decipias , non decipiaris ab ullo , Fallere vel falli , Pirame , par vitium est . 
Postulat usque sibi justa ratione negari , Qui quod difficile est , id sibi , Pyrrhe , petit . 
Si mecum , Thaliarche , sapis , quodcunque necesse est , Id cupias , animum casibus aequipara . 
Candide , ubi jaceant omnes , te stare decorum est ; Quod stas , quod solus , magnum opus , egregium est . 
Aut sapit Archesilas , et prospicit ultima rerum , Aut si contempnit , non sapit Archesilas . 
Tarde vel subito vita decedere , nil est ; Si bene , discedas , Pindare , non nihil est . 
Sub quocunque onere , strepitu omni , omnive labore , Rectum stare , Licha , gloria non modica est . 
Si rides alium , vel si rideris , utrumque Culpa est , Maure , prius turpe , sequensque magis . 
Vivere , Prote , velis feliciter atque beate , Tempni tempne , aliis vilis , et esto tibi . 
Contempnat te nemo velim , sic vive , Trebati ; Tempnuntur mores ? 
tempneris ipse miser . 
Arguitur furia , medicum dum percutit aeger , Et tu doctorem dum , Menalippe , tuum . 
Frangis amicitiam dum , Turdale , rodis amicum ; Insidians socium , frangis amicitiam . 
Scaeva , tene , quia siqua paret discordia pacem , Et tua nos pacant jurgia , Scaeva , tene . 
Verborum multos mihi , Victorine , colores Pingis , nullique est attribuenda fides . 
Commissum , Damasippe , tuum quod verba sequantur , Hanc metuis , quid plebs garriat , haud metuis . 
Marce , perutilius censemus amare probatum , Quam quem reddideris , velle probare , tuum . 
Vult sensum tenuem , curat dum , Mervie , ventrem , Ob tenuem sensum nutrit aqualiculum . 
In scirpo nodum quaerendo , Viselle , laboras , Dignaque quaesitu praetereundo probas . 
Ridemus Calirum dissutis naribus esse , Non rupilum f ; dis moribus effluere . 
Dum vertis habitum , mores , et verba , Levine , Te sibi nemo parem , nemo facit socium . 
Eutrapelus non blanditias , non gaudia vultu Significat , ringi , frendere , flere vacat . 
Naturam cultura novans , educit ab imo ; Ergo nova mores , Corve , colendo tuos . 
Nil , Beroine , sapis , et dicis te sapientem ; Dum rapis hoc nomen , nil , Beroine , sapis . 
In vilem fumum sorbillans omnia vertis , Merule , ventris amans , non regis ipse gulam . 
Quem leo non tetigit , dum mordet aranea laedit , Enole , non tantum grandia , parva cave . 
Lenio saepe mihi pastu volucremque feramque , Lenio te nullo , Nasidiene , bono . 
Grande doloris onus miseris superadjicitur , dum Nec quod sunt miseri , creditur , Aule , sibi . 
Pannorum veterum facile contempnitur usus , Non sic conciliun , Postumiane , senum . 
Jure repellendum Pethosirim dicimus , ultro Qui se non gratis ingerit officiis . 
Omnis amicus amat , sed non qui amat omnis amicus ; Si quem , Basse , tu amas , esto et amicus ei . 
Innumeras fraudes in amicos tendit Ulixes , Quid facturus erit hostibus ergo suis . 
Mobilibus ventis similas ludibria mentis , Veseve , nunquam stans , sed quasi turbo volans . 
Delicias carnis spes funeris ultima solvit ; Mortem quando vides te prope , Magne , times . 
Sermo , Flacce , tuus currit nimis , accipiendus Haud tamen est , nulla quem parit utilitas . 
Stemmata continuas , recitas ex ordine patres , Sed nisi sint mores , Damma , mihi nihil es . 
Cautio provisa , formido videtur aperta , Occultus hostis saevior , Elne , tibi . 
Ad radios solis siccatur nonius humor , Et tua culpa , Line , judicis arbitrio . 
Praedicat Ermogeras non omnibus esse placendum , Elige de multis , Regule , cui placeas . 
Incipit Alchidamas virtuti saepe studere , Sed sine fine parum proderit incipere . 
Exaltas in lite tuam , Germanice , vocem , Ut furius mentis vox furiosa sonet . 
Extolli noli , quod te fortuna beavit , Pomponi , haec eadem quae levat ipsa premit . 
Ejusdem naturae homines cognosce , Menacla , Et tamen hos morum gratia dissimulat . 
Infirmis variis medici varianda supellex , Sermoque , Pyrrhe , tuus quem facis ad juvenes . 
Indicium culpae nos , Clinia , dicimus esse Quod semper latebras , semper amas tenebras . 
Quacunque incedit rostratam vidimus Ybim , Et te cum pravis moribus , Alle , tuis . 
Invidiae flamma quia , Tigilline , laboras , Exsiccata cutis omnibus insinuat . 
Portari semper , nunquam portare , suesti , Fusce , quod a nobis exigis , exigimus . 
Ridemus claudum , rectum dum ridet , Alesi , Ridemus risum de sapiente tuum . 
Sponsio spes vacua , sponsor versatilis aura ; Noli spondenti fidere , Dagne , nimis . 
Bos mugit , sed balat ovis , variatio nulla ; Tu semper linguam , Faune , tuam varias . 
Proficies , Labiene , parum , si climata transis , Dum vitam , mores trans mare saepe petis . 
More probaris aper , et nomine diceris Aper , Nomine sis Aper , more vetaris aper . 
Vituperat subito subito qui laudat , Aledi ; Hoc utrumque tuum significant vitium . 
Mella , cibus dulcis , sunt saepe nocentia multis ; Divitiae dulces pluribus , Alle , graves . 
Pro virtute vacat fervens ad turpia Vacca ; De vitio laudem quaerit habere parem . 
Qua doceat sedem quaerit Plotinus et aedem ; Quaerit qua doceat , non ea quae doceat . 
Ridemus murem dominantem muribus , Acci ; Te quoque collegas dum dominando premis . 
Aeriam pacem ventosa superbia tollit , Atque tumor mentis , Maximiane , tibi . 
Missilibus , Datiane , tuis Astraea recessit ; Vincis muneribus jus , Datiane , tuis . 
Nullum credo decus laudari a turpibus , Herme ; Sed nec laudari ob turpia credo decus . 
Post annos centum puer Alphesib ; us adhuc est ; Non aetate puta , sed vitio , puer est . 
Exemplo , Menelae , tuo testaris ineptum , Unde placere cupit , saepe placere parum . 
Hostes Glaucus amat , Probus apernatur amicos ; Scaevola , stultitiae dignus uterque nota . 
Signiferum belli quaesita corona decebit ; Quem subitant lites , Mopse , corona decet ? 
Libros non pretium quaeris , Melib ; e , librorum ; Ut libros habeas , nec sapiendo teras . 
Nulli carus erat Erisicthonus , et sibi nullus Elegit misera conditione frui . 
Nolit in accepto gaudere Seranus honore ; Saepe dolor laeto prodiit introitu . 
Galba dolet , Cicero quoniam pede claudicat uno ; Nempe hunc deficere vellet utroque pede . 
Si nobis nullum , Catia , relinquis amicum , Te fratrem nobis non reor , aut sociam . 
Dedita mens curis fit veri nescia juris , Astruis hoc versis , Maxime , judiciis . 
Saepe , Vitelle , doles , quia te laudando superfers Omnibus , et nulla laus tibi grata placet . 
Torres invidia non Quintum , Candide , sed te ; Torres invidia non alium nisi te . 
Virtutis studio nimius , Crysippe , videris , Virtus absque modo nomen habet vitii . 
Credis opes solas te posse , Charine , beare ; Virtus est quae te sola beare queat . 
Frustra multa legis , Hugo , si nil opereris ; Non , Hugo , te vere lectio sola beat ? 
Injuste vivis , dum jus effringere vi vis ; Non uti velis altius , Alte , velis . 
Miramur Rupilum per quaeque nefanda vagari , Et sibi virtutis praemia velle dari ; Juris amatorem merito celebramus honore , Praemia vel laudes abnuimus sceleri . 
Quae puer et juvenis commisit turpia Phorbas , Tanquam si placeant , saepe referre solet ; Sed ratio est quia quem nunquam peccasse pudebit , Nec peccare pudet , vive et utrumque pudet . 
Vilia divitibus notum est plerumque placere , Nec quia vilia sunt , sed quia rara , Line . 
Sic plerumque premit pretiosa frequentior usus ; Cum pisces oleant , vilia carna placent . 
Non sanguis , non oris honor , non gloria sensus , Non gravitas morum , proderit , Aule , tibi ; Pauper enim tu semper eris , quia pauper es , et te Colliget ulterior ulteriore gradus . 
Hostem , Laude , tuum socium tibi saepe refingis , Collegamque tuum diro odio insequeris ; Ergo premas laudesve modum servare memento , Moribus ut versis os variare queas . 
Nil tibi proficias pectendo canem atque lavando , Paule , lava laterem , nil tibi proficias . 
Nil tibi proficias hominem mulcendo caninum , Servi , fer curam , nil tibi proficias . 
Ante docere cupis quam discere , Pontiovane , Et regere affectas , nescius ipse regi . 
Quam male confundit ratio praepostera mores , Cum docet indoctus , ducit et absque duce . 
Visceribus peregrina tuis annectere , durum est ; Concordare sibi extranea , difficile est . 
Quod jungit natura tibi , Marcelle , repellis , Exterum et adversum vis sociare tibi . 
Ne noceas tibi , sic aliis prodesse memento ; Velle beare alios , prodere te , miserum est ; Quo vitio cum decenti plerique laborent , Unum supra omnes Euripidem video . 
Altior ascensus , gravior plerumque ruina est , Sollicitudo gravis , praeproperatus honor . 
Cum nimis alta petis citus incautusque , ruina Et gravis et subita est , Sexte , timenda tibi . 
Invidus es , Gaius , frustra sibi , Magne , placere Contendis , non te conciliabis ei . 
Diligis ? 
instigas ; vis pacificare ? 
Fatigas ; Sic exhibitio perdis amore duos . 
Crimina nulla tibi quoniam sunt , Galle , superbis ; Inflaris , quoniam crimina nulla tibi . 
Crimen in omne ruis , quia non peccasse superbis , Te justum esse putans , crimen in omne ruis . 
Invitum servare diu , provincia dura est ; verbis servare planum , Maximiane ? 
grave est . 
Non foveam accendit , laqueos parat , excitat ignes ; Mortem amplexanti vivere difficile est . 
Qui vidit te , Grosphe , duos deprendit in uno , A retro puerum videt , ab ante , virum . 
Si ludis , puer es ; da posteriora , probatur , Ludum defendis ; vertere , liber eris . 
Zoile , dum tussis , dum verbis aera rumpis , Tu major toto corpore conciperis . 
Colligit auditus , quod visio certa refellit ; Auris amanda tibi , visio non adeo . 
Mente levis , sermone duplex , tibi complacet , Albi , Unius est et non consonuere tibi . 
Si levis es , comitare levem , si fixus , et idem , Prothea miramur complacuisse tibi . 
Bella Neoptolemi nigro sale , Phaedria , punis , Dente premis nigro bella Neoptolemi . 
Bella Neoptolemus sibi praemonstrata capescit , Sumit quae dederas bella Neoptolemus . 
Serpentem compone sinu , blandire , foveto , Ludificas operam , Ceciliane , tuam . 
Friguit ante sinum , calet , et vomit ore venenum , Virus torpebat , tu facis , ut caleat . 
Arte tua crines reparasti , Leda , marito , Pulsa canitie redditur ecce color . 
Arte tua nervum tendis relevare mariti , Sed jacet et languet , heu ! 
quia vincitur ars . 
Unice vive puer , laetus cantabat Adonis , Nunc quoque cantat adhuc , unice vive puer . 
Non silet aut siluit tibi nomen amoris apud me , Nomen amare probans , non silet aut siluit . 
Exigis a nobis quem nulli solvis amorem , Quam nulli praestas , exigis , Aule , fidem . 
Exigis a nobis quem non merearis honorem , Mirum est quod non das id tibi velle dari . 
Rufe , tui comites servare silentia norunt , Conticuere diu , Rufe , tui comites . 
Tarquinius Brutum per longa silentia pressit , Ille tacens regi cogitat exilium . 
Splendida dona mihi dum saepe et saepe dedisse Omnibus aut multis , Maximiane , refers , Quae dederas , vel plura , tibi te velle rependi Omnibus aut multis , Maximiane , refers . 
Non numeres tibi divitias , non facta priorum , Si laudem a nobis , Aureliane , petas ; Auctores magnorum operum sua facta celebrant , Et laus ipsorum , non tua laus , agitur . 
Non indignatur serpente ciconia pasci , Pasci triticea messe columba petit ; Pindare , nil sceleris homo nequam prorsus abhorret , Virtus in voto qua veneremur habet . 
Decidit immensus paulatim montis acervus , Fluminea tellus alluvione fluit . 
Fidime , virtutis paulatim decidit usus , Justus homo culpae diruitur fluvio . 
Inscrutabilis est maris exundantis abyssus ; AEquora mota hominis rejiciunt oculum ; Inscrutabilis est malefidae mentis abyssus , Daedale , turbida mens non habet intuitum . 
In mundo quid , Druse , facis , qui major es ipso ? 
Omnis gloria te non capit , omnis honor ; Amplexu cupido totum complecteris orbem , Et nunquam penitus es tibi sufficiens . 
Qui te laudabant jam defecere , Melane ; Rumor falsidicus surgit , et ecce cadit . 
Despicio fumum dum surgit deficientem ; Deficit exurgens gloria do nihilo . 
Lubricus aspectus , facies incerta , Macrine , Significant nobis te nimis esse levem . 
Est speculum mentis facies , oculique revelant Qualia sunt intus mens animusque hominis . 
Orandum quid vel gravius vel pejus avaro Secula quam vitae continuare diu ? 
Nasidiene , diu vixisti semper avarus , Oro tibi vivas , Nasidiene , diu . 
Tres in fronte pili tibi dant , Tatiane , tumorem , Et quia calvus eos invidet esse tibi ; At brevis hic numerus tibi dampna gemenda reportat , Huic quia nullus adest , nec se habuisse putat . 
Praeproperam tibi canitiem , Tite , plangis adesse , Et senis ad nomen subrigit ira jecur ; Delirasse parum tibi forte videris , et ardes Protelare tuae tempora nequitiae . 
Versus , Dave , canis , vultuque manuque laborans Ut placeas gestu , carmine si nequeas ; Non te versum , sed versum laudare decet te , Fac ut te versus laudet ubique tuus . 
Non sibi non aliis prodest dum vivit avarus , Et prodest aliis et sibi dum moritur . 
Ut quod prosit agas ergo vixisse , Melampe , Jam tibi sufficiat vita inimica tibi . 
Pigmeis nanisque sodalibus uteris , usque , Sisiphe , num casu vel ratione facis . 
Apparere quidem faciunt non te esse gigantem ; Nam mihi pigmeus , non mihi nanus eris . 
Nostra aliis , et plus nobis aliena placere , Commune id vitium est , morbus et iste gravis . 
Qui cum pene omnes titillet , in omnibus unum , Et supra cunctos te , Damasippe , movet . 
Tydeu , cum nequeas rabiem compescere cordis , Offendit qui te praecluem honore facit ; Nam fulmen pariunt , regno dum jungitur ira ; Ira movet gladium , sanguine gliscit honor . 
Tu benefacta tui tanquam malefacta parentis Semper dente malo , Garrule , persequeris . 
Dilige si bonus est justa pietate parentem , Si malus est , tolera , filius esto bonus . 
Jurgia , clamores tibi gloria , gloria lites , Et facis et dicis omnibus unde noces . 
Expectes eadem quae nobis feceris , Alte , Nam quem tu laedis , te ferit ille libens . 
Dispensator eris per tempora longa , Treboni , Unum qui leporem multiplicare sapis . 
Unus quippe recens raro vix sufficit uni , Sed servando vetus mille facit lepores . 
Damma fuit servus , se non agnoscit , honore Sublimis factus se vacuisse putat Quod quondam fuerat , sed sumpta pelle leonis , Qui vilis fuerat vilis asellus erat . 
Ridebas ficos aliorum saepe , Rubelli , Irrident ficos ecce tuos alii . 
Infirmae naris stillam ridere solebas , Profluvium ecce tuum risus ubique premit . 
Servule , dulce canis volucres ad retia suadens , Ut me decipias , Servule , dulce canis . 
Unus adulando te mecum decipis ipse ; Uni falsa loquens , decipis ipse duos . 
Ad dubiam c ; nam me , Nasidiene , vocasti , Sed longe a mensa me recubare facis . 
Irritor visu , magis irritarer odore ; Si me flere velis , fac propius sedeam . 
Miramur juvenes largos , vetulosque tenaces , Illis cum multum , his breve restet iter . 
Vibidius nostrum minuit de parte stuporem , Cum puer atque senex prodigus extiterit . 
Curinomus quando satur est , jejunia laudat ; Quando jejunus prandia magnificat . 
Unde fit ut multi super illo multa loquantur , Quod sic delirans os et opus variat . 
Pauper divitibus tumulos , Marcelle , parabas , Num tibi defuncto quis tumulum faciat ? 
Cum saperes te sorte mori , cum pauperem egere , Composuisse prius te tibi oportuerat . 
Et virtus et de virtutis semine sermo Lucet , et apparet simplici inesse suo ; Si justus , haec magnificas , si sordidus , audes Attrectare , tamen utraque degeneras . 
Serpentem innocuum faciunt deserta locorum , Non quia virus abest , sed quia cui noceat . 
Dat virus natura , locus non , ergo recedens Tu virus tecum , Gratidiane , feres . 
Ut bove , sicut equo , sic utitur Aulus amico , Sic fratre et socio , ceu bove , sicut equo . 
Optat equo atque bovi durare diuque valere , Sed sibi tantum ipsi , non id equo atque bovi . 
Nomen honoris habere parum est , non pondus honoris , Momentum nullum , et nomen habere parum est . 
Nomen et amittis , si tantum est nomen honoris , Si quae poscit honor , Maxime , nulla facis . 
Consilio juvenum fidis , Melib ; e , ruinam Expectare potes , dum sine consilio es . 
Non est securus , supra titubantia fultus , Jungere labenti , labitur ille , cadis . 
Murenas nobis spondebas , Albinovane ; Lumbricos tenues , Albinovane , paras . 
Magna quidem dare , sed promittere parva , decorum est ; Te facere e contra gloria nulla tibi . 
Unde habeas , Line , non curas , curas ut abundes , Et solus perdas , omnia solus habes . 
Tu non participas possessi gaudia cuiquam , Ergo nec amissi participas lacrimam . 
Respondere tibi dum nolo de mea demens , Me victum irrides , sed Senecae ratio est . 
Qui vincis , vinci , qui vincor , vincere , vincit Te ira gravisque furor , liber ab his ego sum . 
Dum spolias servos , dum diripis omnia eorum , Compede servitii , Lentule , solvis eos . 
Paupertas servum tibi libertate coaequat , Assint divitiae , tu dominaris eis . 
Multiplici giro milvus circumvolat escam , Infectam metuens tristibus aucupiis . 
Servule , tu nulla ratione per omnia curris , Te nudum opponens omnibus insidiis . 
Spira recens et parva tibi , Sejane , putanda , Dum rudis et parva est culpa putanda tibi ; Firmat humi spinam robusta et plurima radix , Mens assueta malo , firmius haeret ei . 
Cur maculas alios maculosior omnibus , Albi ? 
Et carpi dignus , carpere non metuis . 
Carpendos etenim carpis torrente cachinno , Ne quis carpendum te magis esse putet . 
Est mentis bene compositae consistere se cum , Et non immotus dissimiles ruere . 
Lause , ut consistas tecum , tecumque moreris , Figi disce loco , ne levis esse velis . 
Saepe diuque suo quem dignum censet amore Pertractum sapiens sic amat exhibitum . 
Antequam ames , Crysippe , proba , sed amare probatum Cura , toto illum pectore suscipias . 
Attollunt hilares vilissima munera vultus , Vultus sublustres maxima dejiciunt . 
Si donas tristis , et dona et praemia perdis , Didime , dona hilaris , non sine laude facis . 
Iratis irato animo respondet Alanus , Et se jactat in hoc , grande nimis vitium . 
Si iratis placato animo respondet Alanus , Et se jactat in hoc , grande quoque est vitium . 
Prodigus est Ancon , nec se novit cohibere , Currenti nunquam fraena retentat equo : Culpa quidem gravis est , gemini quoque causa reatus , Cum male cuncta vorans , et cupit atque rapit . 
Quae crescit ramis et non radicibus arbor , AEmiliane , brevi flamine mota ruit . 
Qui celebris famae ramos per inania tendit , Non radicem operum , corruit ex facili . 
Vir bonus et prudens nulli sua facta revelat , Non quaerens laudem perdat opusque suum . 
Tu facis e contra , tua , Tityre , turpia nudans , Laudari cupiens quae male gesta probas . 
Illum proponas tibi , Caelestine , sequendum , Quem magis aspectu quam aure probatum habeas . 
Sunt homines nequam , bene de virtute loquentes , Non hos sed verbum pectore fige tuo . 
Audisti quoniam vermes de carne creati Carnem rursus edant , pellis eos , abigis ; Vipeream prolem de te , Phidippe , dedisti , Quae te rodit ovans , tu tamen usque foves . 
Non vult vera loqui Titus , ut non audiat ipse ; Cumque regi non vult , neminem et ipse regit . 
Sic in eo pereunt casti commercia amoris , Cum nullum curans aut regit aut regitur . 
Alternis vicibus mutantur tempora mundi , Temperies c ; li , Plaute , vices patitur . 
Sic alternatur humanae formula vitae , Tristibus et laetis dissimilata ruit . 
Dici aut esse bonum non nos reputamus ut unum ; Dici non multum proderit , esse nimis . 
Dici aut esse malum , Protheu , non dicimus unum ; Dici , si noceat , sed magis esse nocet . 
Miramur tibi , Naupliades , te nolle praeesse , Illum quem videas nolle subesse tibi . 
Quaeris qui praesit , sed non nisi subjiciatur ; Servum esse et dominum me tibi , difficile est . 
Omnes infamas , accusas criminis omnes , Euthyme , ut inter eos tu bonus emineas . 
Apparere bonum , sed supra castra bonorum Magna inter nequam , gloria parva tibi . 
Scribam ex quinque viro faciens Nasica Coranum , Multum invidit ei , contulit , et nocuit . 
Donum donat ei , nec non ut honore careret , Sed ne majorem consequeretur eo . 
Insidiis cives et amicos sollicitantem , Consilium Bruti se vocat exilio . 
Sic quia non patitur respublica nostra Cethegum , In brevibus Gyaris aptat eum solio . 
Qui male moratum te dicunt , AEmiliane , Illos mendaces ut facias cupio . 
Sed tu quod contra est , ut eorum oratio vera Sit , re confirmas prave , iterans vitia . 
Subdi velle Deo , servire creata creanti , Consentire illi aequalia , justitia est . 
Non sic Drusus , qui divina humanaque frangens , Miscuit audacter fasque nefasque simul . 
In tenui panno nulla est facundia , Peleu , Sed cum purpurea veste parata venit . 
Sit pauper probus et sapiens , omnino negatur , Sit dives , recte protinus aunuitur . 
Quem Nero dat sumit Catilina nefandus honorem , Si Senecae credas , Cretice , nullus honor . 
Hoc super oblato noli unquam laetior esse , Nec super ablato m ; stior esse velis . 
Saepe sibi servanda diu proponit honesta Paulus , nec servat Paulus honesta diu . 
Dico , parum prodest promittere semper honesta , Sed promissa semel firma tenere diu . 
Magnorum cum non retinere juvamina possis , Fac non magnorum , Symmache , non renuas . 
Auxilia infirma consensus fortia reddit , Umbram et quisque suam scito capillus habet . 
Parvas saepe domos reges habitare videmus , Non reges magnas , AEmiliane , puta . 
Sic animi grandes parvissima corpora servant , Cum parvi interdum maxima possideant . 
Miror et admiror quod natus Apolline Phaethon Omni tanquam uni militat officio . 
Nam numerat , cantat , metitur , separat astra , Construit , atque probat , litigat , ac trutinat . 
De puero prodire senem me praecipis , at tu De vetulo esse puer , Maximiane , cupis . 
Esse semel puerum naturae non vetat ordo , Si superaddideris hoc venit ex vitio . 
Nominis et famae per secula longa petitor , Insiliit mediis ignibus Empedocles . 
Istius erroris dignus successor et haeres , Quaeque per alta ruens diceris , Hermenades . 
De dubia surgens c ; na , Getulice , palles , Perdunt officium perdita membra suum . 
Esca quidem simplex sanum facit atque valentem , Sed sanum multi destituere cibi . 
Multimodis , Daciane , dolis evertis amicos , Fudera rescindens dissocias socios . 
Assuis adversos sub amoris glutine falso ; Bella movens , pacem dissicis atque fidem . 
Mortis , Paule , timor tibi vitae commoda tollit , Jam moreris vivens dum metuendo peris . 
Inter naturae ponas si munera mortem , Te de morte metus sollicitare nequit . 
Me tanquam socium te dicis amare , Trebati , Et quos prorsus amo dente furente teris . 
Sed nisi sis sociis socius , et amicus amicis , Non nostrum valeo dicere te socium . 
Si tibi blanditur , Nausistrate , respicis hostem , Si monet atque regit despicis ipse patrem ; Insipiens stultusque modo trutinaris eodem , Hostem dum recipis , persequerisque patrem . 
Multum , Fauste , tua de nobilitate superbis , Quodque bono Faustus omne nomen habes ; Sed nullum nomen momenti quodlibet omen , Culpaque de patribus saepe venire solet . 
Carbo , quid est quoniam saepe mihi vina propinas ? 
Naso , non labris , haec tua vina traho . 
Unde fluant , si praevaleant quaero reperire , Et non invenio vas aliquod nisi te . 
Tollit ovem de fauce lupi persaepe molossus , Ereptamque lupo ventre recondit ovem . 
Tu quoque , Scaeva , tuos praedone tueris ab omni , Unus praedo tamen perdis ubique tuos . 
Qui non tyro fecit , nec fecit militis usum , Qualiter ipse ducis praeripit officium ? 
Grammatica minimum sudasti , Taure , palaestra , Et petis orchestram praeripiendo locum . 
Pauperibus quaedam , sed avaris omnia desunt , Desunt inter opes omnia , Magne , tibi ; Desunt namque tibi quibus ipse carere videris , Et tua sunt tibi sic ut quasi non tua sint . 
Bos f ; num , leporem canis , alba ciconia vermem , Uno de prato saepe simul capiunt ; Sensu multiplici cum pagina multa redundet , Insipidum semper tu tibi , Plaute , legis . 
Immoderata sitis vivendi deliciose Urgebat Tatium , nescit habere modum ; Jam quasi non sint divitiae sic utitur illis , Jam fastidit eas , nescit habere modum . 
Vilia non adhibet , quae sunt praetiosa ligurrit , Utraque rejiciens , nescit habere modum . 
Dum furis et clamas , dum lites , Monice , curas , Quod firmas verbo , destruis officio . 
Tu Curius verbo , tu verbo Laelius alter , Sed te longe alium clamor et ira probant . 
Ecce caput f ; dus pia vitae semina spargit , Praedicat et mores Liber et ipsa Venus . 
Spes inerat corvum mutari posse columba , AEthiopem posse albescere , stultus eram . 
Nam tu qui corvus , tu qui niger esse solebas , Albule , corvus eris semper , et ipse niger . 
Lingua loquax , venterque vorax , corvum , uva Gomorrhae Quam calcas , turpem te facit atque nigrum . 
Regali migrare domo me , Phaedime , tecum Saepe et saepe mones ; invidus es , video . 
Saepe viatores amor et concordia junxit , Me tibi collegam gratia nulla facit . 
Ut patiar , vis ipsa pati , vis pauper et exul Esse libens , ut sum pauper et exul ego . 
Cogitat Ursidius sibi dote jugare puellam , Ut placeat domino cogitat Ursidius . 
Cogitat Ursidius haeredem tollere parvum , Ut placeat domino cogitat Ursidius . 
Cogitat Ursidius domino quacunque placere Virgine vel puero , quam sapit Ursidius . 
Horti divitias commisit Fulvius uni , Fures ille timens furibus exponere ; Vix Ph ; bus noctem , bis pressit Cynthia lucem , Arboribus fascis diripiturque color . 
Ergo servari non hos servare deceret ; Si servabis eos , non bene credo tibi . 
Cuncta sapis si cuncta legis , sic , Rufe , probabas ; Sed legis , ergo sapis ; Gallus utrumque negat . 
Mille die cartas , totidem de nocte revolvis , Sed nusquam esse potest siquis ubique cupit . 
Nec bene firmatur radix quae saepe movetur , Nec multa hospitia pignus amoris habent . 
Conventus morum faculam succendit amoris ; Si varias mores , gratia distrahitur . 
Demetri Zetus vehementi canduit ira , Amphion frater dum cecinit cithara , Projicit hic citharam , jam fax extincta reluxit , Et fraternus amor c ; pit habere moram . 
Intermissa diu tanquam si prorsus emissa , Candide , Lucili , philosophia valet . 
Discendi modus est , dum te nescire videbis ; Disce , sed assidue ; disce , sed ut sapias . 
Sumpta parum , prodest , quae mox emittitur esca , Bos quibus est pastus , ruminat haec eadem . 
Ad lucrum converte diem tibi , Valeriane , Et praecedentem pone sequentis iter ; Et vixisse velis , et multum vivere vive , Vita vive bona , moribus et licitis . 
Vince tuos mores , vincentis nomen habebis ; Sic mihi , sic aliis , Valerianus eris . 
Quaestibus immensis jacturam , Pontice , defles , Et commune malum ceu proprim , ipse doles . 
Semita saepe maris te merce beavit opima , Quas dederat totiens ecce recepit opes . 
Ergo dari tibi quod potuit mutabile credas , Et quod mutatur esse negabo bonum . 
Ridebas facies aliorum , Pallidiane , Ridetur facies , Pallidiane , tua . 
Humanam faciem pallor maciesque tulere , Longe diversam substituere tibi . 
Ecce genas sulcat sine pondere pellis aniles , Quales in silva simia scalpit anus . 
Dam Simulus furit , et sese transfundit in iram , Dum vomit omne quod est , me facit absque metu . 
Sed dum blanditur , dum blaesa et dulcia verba Supra oleum mollit , subruit usque metu ; Dum tacet , examinat , dum litigat ipse , serenat ; Irasci ergo velit , solvar ut usque metu . 
Semper Athis ridet , rides tu , Sostrate , nunquam ? 
Natura fratres , dissimiles vitio . 
Hic plorat risus alienaque gaudia semper , Omnibus arridet neminem amans alius . 
Mortiferae pestis vitium sibi nutrit uterque , Perfidiae primus , Sostratus invidiae . 
Cur non evigilas tandem , rebus que gerendis Non adhibis operam ? 
Somnus et iste malus . 
Inspice formicam multo fervere labore , Ut durare queat frigus et auram hiemis . 
Consilio , non natura te vincit , iniquum est , Plance , praeesse tibi quod ratione caret . 
Audieram quia quem doctos contingit adire , E stulto fieri , Celse , potest sapiens . 
Sed sapis , et sapiens per te fit nemo tuorum , Immo facis stultum qui fuerat sapiens . 
Nil Platonis acumen , nil facundia Tulli , Ut solus sedeas inter eos sapiens . 
Qui justis sanctisque viris , Tigelle , ministrat , Sumit ubi donat , spargit et accumulat . 
Qui vero indignis bis munera praestita perdit , Et quoniam donat , donat et immeritis . 
Tu quoque communis meretricibus et parasitis Quicquid habes perdis , perderis ergo miser . 
Mollibus assuetus loricam ferre recusat , Cervici tenerae ferrea cassis obest . 
Saepius uncta manus capulum non accipit ensis , Lota et fota cutis frigore et imbre dolet . 
Assiduus Veneris vexillifer , AEmiliane , Virtutis nunquam signifer esse potest . 
Injusto queritur contingere Gaius honorem , Delituisse refert justitiae faciem . 
Dico , si sit honor , nulli contingit iniquo ; Si sit iniquus homo , nullus habetur honor . 
Est honor , et quod non , sed dicitur hoc dato iniquo , Dicitur et quod honor sit datus immerito . 
Est aliquis multo qui quaerat honore levari , Ipsius ut virtus notior esse queat . 
Attolli multo nolit Damasippus honore , Ejus ne vitium notius esse queat . 
Omnis homo crimen tanto famosius in se , Quanto qui peccat major habetur , habet . 
Excusat vitiosa patrum natura tuorum , Te , Probe , nempe levem te genuere leves . 
Ah ! 
quotiens petii , levitatis crimine spreto , Ut constans lingua , corde , manu , fieres ; Sed modo ne levior fias levitate relicta , Oro manere velis in levitate tua . 
Ista tibi simplex placeat constantia saltem , Ut miser aeternum permaneasque levis . 
Errore illectus , non vult errore resolvi , Solvere queris eum , stultus uterque nimis . 
Ille quidem , quoniam vitam moriendo fatigat , Tu , quia nolentem consilio revocas . 
Hic fovea jacet , ille luto , contemnit uterque Surgere , das dextram , Marce , levando neces . 
Frustra autem niti , lites odiumque subire , Extremusque furor summaque stultitia est . 
Amnis Acharnaum variabat saepe figuras , Alcides tenuit , cum superaret eum . 
Diva Thetis formas quas sumere vellet , inibat ; Vidit eam Peleus , sensit , eam tenuit . 
Contingi quoniam , quoniam potuere teneri , Ille quidem victus , haec fuit exhibita . 
Sed quia nemo potest te , Protesilae , videre , Nemo tenere potest , vincere nemo potest . 
Diligit Umbritius tenebras , latebrosa requirens ; Noctis amans , solem non videt Umbritius . 
Disputat Umbritius cum c ; lo lumina surgunt ; Cum fugiunt solem conticet Umbritius . 
Colligit Umbritius vires a munere Bacchi ; Vires a c ; na colligit Umbritius . 
Corripit Umbritius vino somnoque labantes ; Infantes , stultos , corripit Umbritius . 
Rufe , quid est quoniam te nulli credis amico ? 
Omnibus et nulli credere te , vitium est . 
Omnia cum socio sapiens deliberat , aeque Ac sibi cuncta refert , ducit adintus eum . 
Sed facile est justo quam vivit dicere vitam , Te tua difficile est facta referre palam . 
Sic speciosus homo facie procedit aperta , Cum facies turpis veste tegi soleat . 
Vivendi recte fatuus procrastinat horam , Crastine , eras semper das mihi , nunquam hodie . 
Crastina lux accepta tibi , dum crastina lux est , Dum venit , et nondum est ; incipit esse , doles . 
Das causas , tunc cras aliud promittis , et ecce Dum cras multiplicas , tempus et hora fugit . 
Rides me quasi derisum dum verba dedisti , Tu te ludificas , tu capis et caperis . 
Postume , nummorum cumulabas milibus archam , Ventre cibis vacuo , plena crumena cibus . 
Sed compilavit fugiens te servulus , et fur , Vel manus hostilis omnia diripuit . 
Nunc conversus ovans ventris farcire crumenam , Unus praedo tuus , tu tibi cuncta rapis . 
Hoc factum sapiens premit , et condempnat utrumque , Te nunc esse lupum , teque fuisse canem . 
Cur adeo gaudes motu , Joviane , locali Aer tam saepe salis ? 
an quoniam levis es ? 
Signat enim motum mentis mutatio tanta , Quod non concordes , nec tibi convenias . 
Pondus habe , stabis ; cum pondere gleba quieta est , Diripitur pulvis pro levitate sua . 
Nec natura loci tibi recte vivere donat , Sed mens discreta propositique tenax . 
Heu ! 
quia pondus habes , et pondus , amice Valeri , Te fratremque tuum pondere dissimulas . 
Heu ! 
quia spectatur prae cunctis mantica tergo , Et non attendis qua premitur humerus . 
Fratris verrucas mordaci dente refringis , Ulcera dissimulans quae tibi in ore sedent . 
Ad culpas fratris aquilae tu lumina portas , Ad tua cum scelera nulla vel orba feras . 
Calvitium , Calvine , tibi praebere solebat Materiam risus , tu quoque calvus eris . 
Paulatim fugiunt dextra levaque capilli , Cum tineas pascis ante retroque fluunt . 
Supremum capitis tenuis jam lucus obumbrat , Jam coma rara locum subjicit et numerum . 
Tempus adest quo te calvi ridere suescant , Factus et absque pilis omnibus invideas . 
Torvus et ore minans te nos , Tite , poscis amare , Invitus nemo , nemo coactus amat . 
Blanditia , non imperio , vis crescit amoris , Caesar ubi jubeat , cedere nescit amor . 
Vacca quidem taurum , sed et ipsa leaena leonem , Iratos fugiunt , suscipiunt placidos . 
Dilige nos omnes , ut ameris ab omnibus unus ; Quaerit amor pariles , dissimiles odium . 
Libertas peccandi emitur peccando , Verane , Cum lima atque mora perniciosa colis . 
Cum ratione carens turpes descendis in actus , Cum tu confundis fasque nefasque simul . 
Jam te nemo regit , nullus levat auspice verbo Contra torrentem brachia nulla tuum , Prodest ergo tibi cumulare furore furorem , Si prodesse vocem quod parat usque mori . 
Subtractum vitae Lycidam , Germanice , defles , Subtractum morti rectius esse putes . 
Non vivens stetit ille diu , moriendo moratus , Ante suam mortem mortuus ipse diu . 
Quid prodest totiens ficus et musta videre , Et speciem morum nec semel aspicere ? 
Non aetas prolixa licet dat vivere nobis , Sed virtutis amor , norma timenda reis . 
AEmule , vae soli ! 
quia dum cadit ipse , levantem Non habet , in se ipso spem sibi composuit . 
F ; dera dum tempnit , dum spernit habere sodalem , Perficit , ut sese nemo juvare velit . 
Cum socio socius partitur pondera fati , Pro socio patitur vera fides socii . 
Nescit amor vehemens , ad quaeque pericula rumpi , Nec funus triplex rumpitur ex facili . 
Forte quidem velles socium reperire fidelem , Sed pravi mores zelus et ira negant . 
Audio te , Rupili , de paupertate querentem , Non quia nulla habeas , sed quia pauca tibi . 
Sed dicit sapiens , quod nemo est pauper eo quod Possideat pauca , sed quia plura velit . 
Si paupertati assensum praebere studeres , Si pro natura vivere , dives eras . 
Aspicito , nudum quia te natura crearit , Intrans et mundum tu nihil intuleris . 
Quodque externa petas , quae sive manentia tecum , Seu te destituant , te faciant miserum . 
Quod sequeris pueros , quod amas et amaris ab illis , Nequam non hominis , simplicis aucupium est . 
Praedixi quod amas , odium si praestat amorem , Si sit amare gravi ludificare dolo . 
Tu peccare doces , peccandi ponis habenas , A te peccandi sumitur hora , Tati . 
Munere semper emunt , ut possint crimen inire ; Ut factum celes , munere rursus emunt . 
Culpa tua est , quod res et fama laborat eorum ; Quod pereunt censu et nomine , culpa tua est . 
Vulnera vulneribus addenda laborque labori , Ut vincas adhibe vulnera vulneribus . 
Ut superare queas tenui pascatur avena ; Sic nunquam ille satur , ut superare queas . 
Jam tibi , chare , tuum tenuis farrago repressit , Et meus in fortem cessit asellus equum . 
Consilii virtus tibi praestans , docte Valeri , Sufficit ad vitam gratia consilii . 
Quare nec sapiens nec qui famuletur honori Est prope te tantum turpis et insipiens . 
Saepe tamen sapiens alio sapiente docetur , Saepe videns ductu ducitur alterius . 
Aut forsan tua qui miretur facta requiris , Huic operi stultos eligis , exigitur . 
Cui ratio est conjunx , tua laus cumulatior esset , Si te laudaret cui magis ora favent . 
Laudari tamen haud metuis sine pondere rerum , Rem sine materia vis , sine luce diem . 
Credo autem quod stultus , et est sapientia contra Virtus et ratio sic odiosa tibi . 
Hostia claude domus , ne tangat lumina judex , Ne sapiens intret , hostia claude domus . 
Pallia Filus habet , digitos circumligat auro , Et tamen est Filus paupere pauperior . 
Sunt Tyriae chlamydes , mulae , jumenta , cientes Filo , sed tamen est paupere pauperior . 
Atria sunt Filo regali consita cultu , Sed tamen est Filus paupere pauperior . 
Mensa , sciphus , sedile , torus , pretiosa supellex Sunt Filo , tamen est paupere pauperior . 
Esurit atque sitit , gemmis instructus et ostro , Cyclade vestitus esurit atque sitit . 
Pondus adesse famis , pallor maciesque loquuntur , Aurea bulla negat pondus adesse famis . 
Ergo miser se servitio pro pane locabit , Sed ne sit servus aurea bulla facit . 
Si vero quemquam pulsabit supplice voto , Ut non exoret serica vestis adest . 
Ergo , ne pereat , fiat de divite pauper ; Pauper enim factus ditior esse potest . 
Non bene viventes , Probe , te fugisse refertur , Et sine peccato quaerere terram hominum . 
Sed sine peccato nullam reperire valebis , Si non absque homine tu reperire velis . 
Ibis ad occultos tractus , loca devia mundi ; Peccatum tecum est , conscia culpa comes . 
Ut fugias homines , tu te fuge primitus ipsum , Alterius censor , censor et esto tuus . 
Ens inter homines , homines fuge , turpia eorum , Tu tecum degens , te fuge , facta tua . 
Servit inutiliter nisi Vere fractus asellus , Verbere distracto servit inutiliter . 
Verbera si tuleris , furit et lascivit asellus ; Se non agnoscit , Vera si tuleris . 
Si requiem dederis , discit non esse quietus , In requie non est , requiem dederis . 
Verbere tonde latus , ne forte tumescat asellus ; Neve reluctetur , Vere tonde latus . 
