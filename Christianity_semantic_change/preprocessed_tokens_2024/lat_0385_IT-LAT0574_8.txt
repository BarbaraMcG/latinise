PERIOCHA ODYSSIAE Dic mihi , Musa , virum , captae post moenia Troiaequi mores hominum multorum vidit et urbes . 
Oceano extulerat roseos Aurora iugales . 
Iam Sol Oceano radiatos prompserat ortus . 
Iamque adeo ventum validae ad Lacedaemonis arces . 
Liquerat in tepido Tithonum Aurora cubili . 
Carpebat somnos dudum aerumnosus Ulixes . 
Orabat superos dudum Laertia proles . 
Iam caelum rutilat roseis Aurora quadrigis . 
Tum vice sermonis fatur Laertius heros . 
Aeoliam ventorum agimur patriamque domumque . 
Iamque adeo Oceani liquidos pede liquerat amnes . 
Conticuere omnes intentique ora tenebant . 
Egreditur portu , tenuis quo semita ducit . 
it Lacedaemonias arces Tritonia Pallas . 
Iam caelum roseis rutilat Tithonia bigis . 
Irus adest populo per mendicabula notus . 
Iamque procos genua amplectens orabat Ulixes . 
Squalentes umeris habitus reiecit Ulixes . 
Chalcidicum gressu nutrix superabat anili . 
Tartaream vocat in sedem Cyllenius umbras . 
