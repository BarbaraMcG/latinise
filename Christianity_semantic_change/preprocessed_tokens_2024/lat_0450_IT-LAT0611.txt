AEthiopum terras iam fervida torruit aestas , In Cancro solis dum volvitur aureus axis , Compuleratque suas tiliae sub amoena capellas Natus ab Athenis pastor cognomine Pseustis , Pellis pantherae corpus cui texit utrimque Discolor et rigidas perflavit fistula buccas Emittens sonitum per mille foramina vocum . 
Ad fontem iuxta pascebat oves Alithia , Virgo decora nimis David de semine regis , Cuius habens citharam fluvii percussit ad undam . 
Substiterat fluvius tanta dulcedine captus Auscultando quasi modulantis carmina plectri Ipseque balantum grex obliviscitur esum . 
Non tulerat Pseustis , sed motus felle doloris Litoris alterius proclamat ab aggere tutus : ; Cur , Alithia , canis rebus stultissima mutis ? 
Si iuvat , ut vincas , mecum certare potestas : Fistula nostra tuum cedet , si vincis , in usum ; Victa dabis citharam ; legem coeamus in aequam ; . 
Illa refert : ; Nec dicta movent nec praemia mulcent Me tua nunc adeo , quia vulnere mordeor uno : Quo res cumque cadit , testis nisi sedulus assit , Si victus fueris , non me vicisse fateris . 
Sed quia mutari nescit sententia coepti , En adaquare gregem , simul et relevare calorem Nostra venit Fronesis : sedeat pro iudice nobis ; . 
Pseustis ad haec : ; Video quod eam sors obtulit ultro . 
Huc ades , o Fronesi ! 
nam sufficit hora diei , Ut tua iam nostro postponas seria ludo ; . 
Tunc mater Fronesis : ; Adaquato me grege quamvis Accelerare domum iussisset uterque parentum Nec dubitem poenas , si quicquam tardo , paratas , Laeta feram talis praesumens gaudia litis . 
Perge prior , Pseusti , quia masculus ; illa sequaci ; Aelig ; quabit studio . 
Sit tetras in ordine vestro . 
Pitagorae numerus . 
Sol augeat , obsecro , tempus . 
; PSEUSTIS Primus Cretaeis venit Saturnus ab oris Aurea per cunctas disponens saecula terras ; Nullus ei genitor nec quisquam tempore maior ; Ipso gaudet avo superum generosa propago . 
ALITHIA Incola primus homo fuit in viridi paradiso . 
Coniuge vipereum donec suadente venenum Hausit eo cunctis miscendo pocula mortis : Sentit adhuc proles , quod commisere parentes . 
PSEUSTIS Splendorem tanti non passus Iuppiter auri Expulit illatis patrem crudeliter armis : Decolor argento mundi successit imago Et iam primatum dedit illi curia divum . 
ALITHIA Exulat eiectus de sede pia protoplastus Ac cinis in cinerem naturae mutat honorem . 
Ne tamen aeterni temeremur stipite pomi , Flammeus ante fores vetat ensis adire volentes . 
PSEUSTIS Egregio Cecropi debetur causa litandi : Ille bovis primo rimatur viscera ferro . 
Sacra Iovi statuit , quae posteritas celebravit ; Condidit Athenas ; adiuvit nomine Pallas . 
ALITHIA Immolat ante Deum Cain de semine frugum ; Frater Abel iustus dedit acceptabile munus Sponte ferens agnum - talis decet hostia Christum - ; Ense cadit fratris ; loquitur post funera mortis . 
PSEUSTIS Licaon Arcas caelestes provocat iras , Quando suas aedes invasit Iuppiter hospes , Fallere temptando numen Iovis ; exuit ergo Corpus et os homlnis ; saevit lupus asper in arvis . 
ALITHIA Enoc , iustitiae polluto cultor in orbe , Raptus de terra nulli comparuit ultra , Iudicis adventum fidens athleta secundum ; Leviathan contra socio praecedet Helia . 
PSEUSTIS Venit ab Oceano submergens cuncta vorago , Tellus cessit aquae , periit quod vixerat omne ; Deucalion homines , praeter quem nemo superstes , Cum Pirra iactis renovavit coniuge saxis . 
ALITHIA Ultio digna Dei fontes disrupit abissi Octavum Noe servans in partibtis arcae ; Amodo ne talem patiantur saecula cladem , Visibus humanis per nubila panditur Iris . 
PSEUSTIS Idaeos lepores puer exagitat Ganimedes , Quem Iovis arreptum devexit in aethera sursum Armiger ; ablato divum concesserat ordo Nomen pincernae , quod possedit prius Hebe . 
ALITHIA Corvum perfidiae dampnant animalia quaeque , Nuntius inclusis quia noluit esse salutis ; Ore columba suo ramum viridantibus intro Detulerat foliis , superest Armenia testis . 
PSEUSTIS Surrexere viri terra genitrice creati , Pellere caelicolas fuit omnibus una voluntas ; Mons cumulat montem , sed totum Iuppiter hostem Fulmine deiectum Vulcani trusit in antrum . 
ALITHIA Posteritas Adae summa Babilonis in arce Turrim construxit , quae caelum tangere possit . 
Excitat ira Deum : confusio fit labiorum , Disperguntur ibi , nomen non excidit urbi . 
PSEUSTIS Fulmina Ciclopes Iovis imperio fabricantes Paeone percusso morti decrevit Apollo ; Mox deitate sua superum spoliatus in ira Admeti curam pecoris suscepit agendam . 
ALITHIA Limite iussus Abram patrio discedere Sarram Assumpsit sine spe sobolis sibi concipiendae ; Tandem confectis aetate creatur herilis Filius et lactat , sua quam natura gravabat . 
PSEUSTIS Daedalus aptatis liquidum secat aera pennis ; Filius insequitur , fragilis sed cera liquatur Et cadit in pelagus , gemuit sub pondere fluctus . 
Ille sui compos brumales attigit Arctos . 
ALITHIA Heredis forma non est motus patriarcha , Quin mactaret eum , nisi vox emissa deorsum Parcere iussisset ; rapitur , qui cornibus haeret In dumis , aries ; sequitur patrem sua proles . 
PSEUSTIS Phillis amore gravi Demofontis capta superbi Mutat flebiliter rigidum pro corpore suber ; Ille reversus eo truncum rigat ore supino , Occurrit foliis , ceu senserit oscula , Phillis . 
ALITHIA In cinerem Sodomas solvens divina potestas Ob pactum patrui , Loth parcere cogitat uni ; Servat eum Segor , sed perfida vertitur uxor In salis effigem , lambunt animalia cautem . 
PSEUSTIS Argolicas contra bellans acies Citharea Titidae manibus grave pertulerat dea vulnus ; Deplorant socii commissa ducis furiosi , Nam facti volucres acuunt pro dentibus ungues . 
ALITHIA Congressus Domino Iacob luctamine longo Nervos amisit femoris , dum cedere nescit ; Quam plagam veluti gemat evenisse parenti , Non comedit nervum successio tota nepotum . 
PSEUSTIS Ipolitus saeva perit accusante noverca Discerptus bigis focas agitantibus undis . 
Dampna pudicitiae non pertulit ira Dianae : Ipolitum revocat ; modo nomine Virbius extat . 
ALITHIA Venditus in servum Ioseph livore suorum Ardentits dominae dum spernit vota minasque , Addictus vinclis discussit somnia regis Et subduntur ei totius regna Canopi . 
PSEUSTIS Graecorum primus vestigat grammata Cadmus Postquam sevit humi dentes septemplicls ydri ; Quos necdum fato mersit fortuna sinistro : Ne patiatur idem , se sibilat esse draconem . 
ALITHIA Raptus aquis Moyses magicas everterat artes , Omnis eum regio timuit circumflua Nilo ; Eduxit cives , submersit fluctibus hostes , Memphios exitium testatur adhuc mare rubrum . 
PSEUSTIS Summa Iovis calidas Luropae forma medullas Movit et in taurum deitatis vertit amictum : Virgine stuprata non passus Agenoris arma Nomen donat ei , quod habet pars tertia mundi . 
ALITHIA Insignem vitulum conflaverat ignis et aurum Ex Aaron digitis ; insanit turba rebellis : Stirps Levi postquam Domini compescuit iram , pontificalis ei datur infula iure perhenni . 
PSEUSTIS Uxoris stimulos luis , Aimphiarae sacerdos , Pectore flagrantis dum splendet baca monilis : Haurit te subitus specus ex Acheronte profundo ; Mactat eam tenebris orbatae dextera prolis . 
ALITHIA Fata Chorae miseri parere monent meliori : Accipit infernus , quem devorat arida te ] lus ; Sed Deus occulte Moysen sepeliverat ipse Nec cuiquam hominum dedit indagare sepulchrum . 
PSEUSTIS Ventilat oestro decoratam cornibus Io Iuno ferox et ei tutelam deputat Argi : Mugit pro verbis horrentibus obsita saetis , Donec in effigiem rediit mutata priorem . 
ALITHIA Offensus Balaam calcaribus urget asellam ; Angelus occurrit , pecudem qui stare coegit . 
Res horrenda nimis ! 
Laxatur vox animalis , Quae consuevit homo producere verba , loquendo . 
PSEUSTIS Sufficeret thalamis ut Iuppiter Amphitrionis , Noctis opem placidae geminavit candida Phoebe ; Protinus Alcmena licet indignante noverca Editus Alcides immissos strangulat angues . 
ALITHIA Victrici populo ne quondam vivida bello Deficeret virtus Gabaon ad proelia , Phoebus Imperio Iosuae stabat defixus in arce : Quae sanctae fidei sint praemia , discite cuncti . 
PSEUSTIS Alcidae vigilem spoliavit clava draconem ; Gerionis pompam rapit et consumpserat ydram ; Cacus cessit ei , succumbit ianitor Orci : Incendit demum paelex Deianira superbum . 
ALITHIA Samson exuviis indutus niembra leonis Sternit mille viros , devastat vulpibus agros , Urbis claustra tulit , nervorum vincula rupit : Fraude sua tandem praecidit Dalida crinem . 
PSEUSTIS Nomina mille deum vatem defendite vestrum , Qui colitis Ditem , qui stelliferam regionem , Qui partes mundi , qui stagna sonantis abissi : Nomina mille deum vatem defendite vestrum . 
ALITHIA Par idemque Deus , maiestas , gloria , virtus , Quod fuit , est et erit , te collaudat , tibi servit , Cui tres personae , tria nomina ; tu sine fine , Tu sine principio nos vincere falsa iubeto . 
PSEUSTIS Certavere sequi demissis frondibus orni Orphea per silvas modulantem carminis odas ; Euridicen motis , qui regna tenent Acherontis , Condicione gravi iussit Proserpina reddi . 
ALITHIA Ne regis corpus vexaret praedo malignus , Cordarum musa puer adiuvit citharista ; Cuius erat studium pelles tondere bidentum , Temporis articulo successit dextera sceptro . 
PSEUSTIS Herbarum succos tractans Cillenius heros Exortes lucis virga revocavit ab umbris , Arte potens tali , credas ut cuncta fateri , Quod natum Maiae lactavit mamma novercae . 
ALITHIA Omnipotens Ididae poscenti dona Sophiae Annuit in tantum , naturae vincat ut usum Praeditus ingenio decoravit moenia tempio : Confertum gazis evertit amor muliebris . 
PSEUSTIS Gnosia cum raros quateret Dodona racemos , Mater larga Ceres miserata fame pereuntes Triptolemum mundo misit serpente ministro , Qui primum terrae spem demonstravit aristae . 
ALITHIA Nubes aethereas precibus constrinxit Helias , Gramina nulla super madidus stillaret ut imber ; Pulsus humo patria bibit a torrente propheta ; Suffecit pastus , quem detulit assecla corvus . 
PSEUSTIS Gorgonis effigie mortalis vertitur ide , Nam qui viderunt , lapides quasi diriguerunt . 
Bellerofon monstro cum Palladis arte perempto Comit equi pennas et se dimittit in auras . 
ALITHIA Effugium terrae Iezabel obstruxit Heliae , Cum distractus equis apparuit igneus axis ; Flammea , quae venit , vatem quadriga levavit , Spiritus heredi geminatur amore magistri . 
PSEUSTIS Tithonum thalamis dignans Aurora superbis Augendo vitam mutavit in usque cicadam ; Extinctum Troiae sepelivit Mennona longae , Annua cuius aves venerantur festa frequentes . 
ALITHIA Addictus morti faciem rigat imbre salubri Rex Ezechias et fati distulit horas ; Ne dubitaret item se promeruisse salutem , Lora sui cursus retro sol flexit anhelus . 
PSEUSTIS Excedit laudes hominum , qui primus agones Instituit fieri sub vertice montis Olimpi : Ardua victrices obnubit laurea crines , Ducit pompa domum , sequitur confusio victum . 
ALITHIA Casum Iosiae deflebant oppida ludae : Magedo campos fons detestatur et arbos ; Maerent morte sua leges et nobile Pascha , Omnis adhuc aetas , sed praecipue Ieremias . 
PSEUSTIS Dum tonitrus simulat Salmon et fulmina quassat Lampade terrifica percurrens Elidis arva , In medio pontis non passus Iuppiter hostis Comparis arma sui deiecerat igne minaci . 
ALITHIA Inscius esse Deum nisi se rex Assiriorum Rores et pluvias septem toleravit aristas , Bestia factus homo : cunctis suadetur in illo , Discant naturae contenti viribus esse . 
PSEUSTIS Quadrupedes Phoebi quae cogit causa morari ? 
Experientur item Phaetontis saecula cladem . 
Quid , vesper , cessas ? 
Saturarunt prata capellas , Ruminat omne pecus , nescit procedere Phoebus . 
ALITHIA Visibus humanis famulantur lumina solis Fixa tenore suo , quem prima creavit origo . 
Cur noctem revocas ? 
Quid vis ? 
Me fallere temptas ; Quod te destituunt vires , suspiria produnt . 
PSEUSTIS Pignoris egregii speciem metuens violari Acrisius seris obstruxit limina turris : Et iam tecta super pluviam stillavit adulter Virginis in gremium : Danaem corruperat aurum . 
ALITHIA In caveam missum non attigit ira leonum , Quamvis passa famem , tutante Deo Danielem , Signatis foribus cui prandia detulit intus Abacuc uno transvectus regna capillo . 
PSEUSTIS Thura cremate focis , si quos servare velitis Fetus incolumes : iubet hoc Latonia proles . 
Ex humero Triviae dependent spicula mille Cum totidem nervis , Niobae vindicta loquacis . 
ALITHIA Presbiteris flammas nec longi temporis aetas Nec tanti sexus potuit restringere virtus ; Sed districta licet mortis sibi fata videret , Quam natura dedit legem , Susanna subegit . 
PSEUSTIS Mens robusta viri levitate cadit muliebri : Ypomanes tractant , gustu sua membra cruentant . 
Femina quid possit , Terei domus aspera novit , Scit Medea suis infesta clade peremptis . 
ALITHIA ; Aelig ; ra ne fedent , isthaec convicia , cessent . 
Femineas vires expavit dux Olofernes Insignis viduae vesano captus amore : Deflent Assiri , quod crediderit mulieri . 
PSEUSTIS Ardet Scilla thoros - torquebat viscera Minos - , Purpureo veterem spoliavit crine parentem : Sed contempta viro plumas capit incita rostro , Vexat ubique pater , curvis sonat unguibus aer . 
ALITHIA Coniugis offensum tumido sermone tirannum Persidis et Mediae species commovit Edissae : In solio Vasti meruit captiva locari Civibus intentam removens a principe plagam . 
PSEUSTIS Prata virent , silvae frondent , nunc omnia rident : Huc Elicon Musas , huc , Protheu , mitte Napaeas ; Assint praecipue , si curant florida Tempe . 
Quos in distichii serie complecteris , Enni . 
ALITHIA Erroris causas finxit timor atque voluptas : Singula si baratro sunt , numina singula caelo , Si sua mundus babet , si pontus , quid modo restet Ni , quot membra tenes , tot confiteare penates ? 
PSEUSTIS Sponte sua tauri cupiunt ad tecta reverti : Vesper oves cithiso , capras depellit ab ulmo ; Ni matura redis , lupus insidiabitur agnis . 
Cede , dies , caelo , quia nescit cedere virgo . 
ALITHIA Si vos terret , oves , lupus ad caulas redeuntes , Cornibus elatis illum , mea cura , petatis , Quem sine fraude pius paschalis vicerat Agnus . 
Fige , dies , cursum , ne perdat virgo triumphum . 
PSEUSTIS Triste mari vectis Helenae respectus in astris , Frugibus aerugo , serpentum sibilus agro ; Hortos talpa fodit , digitos urtica perurit : Omnia quis divum voluit confligere tantum ? 
ALITHIA Dulce viro mulier , pratis arentibus imber , Mandragorae sterili , fons agricolae sitienti : Praecellit cunctis , animae velamina carnis Lxuerint postquam , placari Iudicis iram . 
PSEUSTIS Quaenam caelicolas avertit dira voluptas ? 
Zodiaci numquid loca maximus ordo reliquit ? 
Aut stertunt omnes aut tractant pocula Lethes . 
Cede , dies , caelo , quia nescit cedere virgo . 
ALITHIA Obtutu vigili curat fastigia coeli , Quicquid nutrit humus , quicquid producit abissus , Nec somnum novit qui Verbo cuncta creavit . 
Fige dies , cursum , ne perdat virgo triumphum . 
PSEUSTIS Dic mihi : dum tristes adiit Proserpina sedes Lege data matri , si vellet nata reverti . 
Gustum perfidiae quis primum prodidit ore ? 
Dic et Troianum lauderis scire secretum . 
ALITHIA Cum pelagus mundo subsidat , mundus Olimpo , In medio semper consistat pendulus aer , Dic : ubi terra levem caeli supereminet axem ? 
Et te posse Dei tetragrammaton annuo fari . 
PSEUSTIS Ista suis hodie si prevalet artibus in me , Dum cessit Mopso , Calcantis more dolebo , Fraude puellari sed non patiar superari : Millesies repetam , nisi subtrahat Hesperus horam . 
ALITHIA Nunc utinam Tales , falsorum fictor , adesses ! 
Quatuor imprimis evangelicae rationis Nitar codicibus , nostrum de virgine corpus Ut Deus accepit , nec me labor iste gravabit . 
PSEUSTIS Egregiam sobolem cui per Stilbontis amorem verbi superum magna sociasti - teste Capella - , Obsecro te , Fronesi , iubeas reticere sorori : Quo tendit , cedo nec me cessisse negabo . 
FRONESIS Mortales cuncti quod contendunt adipisci Nec , si perficiant , vitae discrimina curant , Ex insperato dominus tibi contulit ultro : Ut cessare velis devictus supplicat hostis . 
Treicius vates commovit pectine Manes , Te moveant lacrimae ; iam tollit cornua Phoebe ; Sol petit Oceanum . 
frigus succedit opacum : Desine quod restat , ne desperatio laedat . 
