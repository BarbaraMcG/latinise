PROPOSITIONES ALCUINI DOCTORIS CAROLI MAGNI IMPERATORIS AD ACUENDOS JUVENES - PROPOSITIO DE LIMACE Limax fuit ab hierundine invitatus ad prandium infra leucam unam . 
In die autem non potuit plus quam unam unicam pedis ambulare . 
Dicat , qui velit , in quot diebus ad idem prandium ipse limax perambulat ? 
- PROPOSITIO DE VIRO AMBULANTE IN VIA Quidam vir ambulans per viam vidit sibi alios homines obviantes , et dixit eis : Volebam , ut fuissetis alii tantum , quanti estis ; et medietas medietatis ; et hujus numeri medietas ; tunc una mecum fuissetis . 
Dicat , qui velit , quanti fuerunt , qui in primis ab illo visi sunt ? 
- PROPOSITIO DE DUOBUS PROFICISCENTIBUS Duo homines ambulantes per viam , videntesque ciconias , dixerunt inter se : Quot sunt ? 
Qui conferentes numerum dixerunt : Si essent aliae tantae ; et ter tantae et medietas tertii , adjectis duobus , C essent . 
Dicat , qui potest , quantae fuerunt , quae imprimis ab illis visae sunt ? 
- PROPOSITIO DE HOMINE ET EQUIS Quidam homo vidit equos pascentes in campo , optavit dicens : Utinam essetis mei , et essetis alii tantum , et medietas medietatis ; certe gloriarer super equos C. Discernat , qui vult , quot equis imprimis vidt ille homo pascentes ? 
- PROPOSITIO DE EMPTORE DENARIORUM Dixit quidam emptor : Volo de denariis C porcos emere ; sic tamen , ut verres X denariis emantur ; scrofa autem V denariis ; duo vero porcelli denario uno . 
Dicat , qui intelligit , quot verres , quot scorfae , quotve porcelli esse debeant , ut in neutris numerus nec superabundet , nec minuatur ? 
- PROPOSITIO DE DUOBUS NEGOTIATORIBUS C SOLIDOS HABENTIBUS Fuerunt duo negatiatores , habentes C solidos communes , quibus emerunt porcos . 
Emerunt autem in solidis duobus porcos V , volentes eos saginare , atque iterum venundare , et in solidis lucrum facere . 
Cumque vidissent tempus non esse ad saginandos porcos , et ipsi eos non valuissent tempore hiemali pascere , tentavere venundando , si potuissent , lucrum facere , sed non poterunt ; quia non valebant eos amplius venundare , nisi ut empti fuerant , id est , ut de V porcis duos solidos acciperent . 
Cum hoc conspexissent , dixerunt ad invicem : Dividamus eos . 
Dividentes autem et vedentes , sicut emerant , facerunt lucrum . 
Dicat , qui valet , imprimis quot porci fuerunt ; et dividat ac vendat et lucrum faciat , quod facere de simul venditis non valuit . 
- PROPOSITIO DE DISCO PENSANTE LIBRAS XXX Est discus qui pensat libras XXX sive solidos DC , habens in se aurum , argentum , aurichalcum , et stannum . 
Quantum habet auri , ter tantum habet argenti . 
Quantum argenti , ter aurichalci . 
Quantum aurichalci , ter tantum stanni . 
Dicat , qui potest , quantum in unaquaque specie pensat ? 
- PROPOSITIO DE CUPA Est cupa una , quae C metretis impletur capientibus singulis modia tria ; habens fistulas Ex numero modiorum tertia pars et VI per unam fistulam currit : per alteram tertia pars sola : per tertiam sexta tantum . 
Dicat nunc , qui vult , quot sextarii per unamquamque , fistulam cucurissent . 
- PROPOSITIO DE SAGO Habeo sagum habentem in longitudine cubitos C , et in latitudine LXXX . 
Volo exinde per portiones sagulos facere , ita ut unaquaeque portio habeat in longitudine cubitos V , et in latitudine cubitos Dic , rogo , sapiens , quot saguli exinde fieri possint ? 
- PROPOSITIO DE LINTEO Habeo linteamen unum longum cubitorum LX , latum cubitorum XL . 
Volo ex eo portiones facere , ita ut unaquaeque portio habeat in longitudine cubitos senos , et in latitudine quaternos , ut sufficiat ad tunicam consuendam . 
Dicat , qui vult , quot tunicae exinde fieri possint ? 
- PROPOSITIO DE DUOBUS HOMINIBUS SORORES ACCIPIENTIBUS Si duo homines ad invicem , alter alterius sororem in conjugium sumpserit ; dic , rogo , qua propinquitate filii eorum pertineant ? 
- PROPOSITIO DE QUODAM PATREFAMILIAS ET TRIBUS FILIIS EJUS Quidam paterfamilias moriens dimisit haereditatem tribus filiis suis , XXX ampullas vitreas , quarum decem fuerunt plenae oleo . 
Aliae decem dimidiae . 
Tertiae decem vacuae . 
Dividat , qui potest , oleum et ampullas , ut unicuique eorum de tribus filiis aequaliter obveniat tam de vitro , quam de oleo . 
- PROPOSITIO DE REGE Quidam rex jussit famulo suo colligere de XXX villis exercitum , eo modo ut ex unaquaque villa tot homines sumeret quotquot illuc adduxisset . 
Ipse tamen ad villam primam solus venit ; ad secundam cum altero ; jam ad tertiam tres venerunt . 
Dicat , qui potest , quot homines fuissent collecti de XXX villis . 
- PROPOSITIO DE BOVE Bos qui tota die arat , quot vestigia faciat in ultima riga ? 
- PROPOSITIO DE HOMINE Quaero a te ut dicas mihi quot rigas factas habeat homo in agro suo , quando de utroque capite campi tres versuras factas habuerit ? 
- PROPOSITIO DE DUOBUS HOMINIBUS BOVES DUCENTIBUS Duo homines ducebant boves per viam , e quibus unus alteri dixit : Da mihi boves duos ; et habeo tot boves quot et tu habes . 
At ille ait : Da mihi et tu duos boves , et habeo duplum quam tu habes . 
Dicat qui vult , quot boves fuerunt , quot unusquisque habuit . 
- PROPOSITIO DE TRIBUS FRATRIBUS SINGULAS HABENTIBUS SORORES Tres fratres erant qui singulas sorores habebant , et fluvium transire debebant ( erat enim unicuique illorum concupiscientia in sorore proximi sui ) , qui venientes ad fluvium non invenerunt nisi parvam naviculam , in qua non potuerunt amplius nisi duo ex illis transire . 
Dicat , qui potest , qualiter fluvium transierunt , ne una quidem earum ex ipsis maculata sit ? 
- PROPOSITIO DE HOMINE ET CAPRA ET LUPO Homo quidam debebat ultra flavium transferre lupum , capram , et fasciculum cauli . 
Et non potuit aliam navem invenire , nisi quae duos tantum ex ipsis ferre valebat . 
Praeceptum itaque ei fuerat ut omnia haec ultra illaesa omnino transferret . 
Dicat , qui potest , quomodo eis illaesis transire potuit . 
- PROPOSITIO DE VIRO ET MULIERE PONDERANTIBUS De viro et muliere , quorum uterque pondus habebat plaustri onusti , duos habentes infantes inter utrosque plaustrali pondere pensantes fluvium transire debuerunt . 
Navem invenerunt quae non poterat ferre plus nisi unum pondus plaustri . 
Transfretari faciat , qui se putat posse , ne navis mergatur . 
- PROPOSITIO DE HIRTIIS De hirtiis masculo et femina habentibus duos natos libram ponderantibus , flumen transire volentibus . 
- PROPOSITIO DE CAMPO ET OVIBUS IN EO LOCANDIS Est campus qui habet in longitudine pedes CC , et in latitudine pedes C. Volo ibidem mittere oves ; sic tamen ut unaquaeque ovis habet in longo pedes V , et in lato pedes Dicat , rogo , qui valet , quot oves ibidem locari possint ? 
SOLUTIONES In leuca una sunt mille quingenti passus ; VII pedes , XC unicae . 
Quot unicae , tot dies fuerunt , qui faciunt annos CCXLVI , et dies CCX . 
Qui imprimis ab illo visi sunt , fuerunt Alii tantum LXXII . 
Medietas medietatis Et hujus numeri medietas sunt Dic ergo sic : LXXII et XVIII fiunt XC . 
Adde VIIII , fiunt XCVIIII . 
XXVIII et XVIII , et tertio sic ; fiunt LXXXIIII . 
Et medietas tertii fiunt Sunt in totum XCVIII . 
Adjectis duobus , C apparent . 
XL equi erant , qui pascebant . 
Alii tantum fiunt LXXX . 
Fac VIIII scorfas et unum verrem in quinquaginta quinque denariis ; et LXXX porcellos in XL . 
Ecce porci XC . 
In residuis V denariis , fac porcellos X , et habebis centenarium numerum in utriusque . 
Imprimis CCL porci erant , qui C solidis sunt comparati , sicut supra dictum est , in duobus solidis V porcos : quia sive quinquaies quinos , sive quinquies L dixeris , CCL numerabis . 
Quibus divisis unus tulit CXXV , alter similiter . 
Unus vendidit deteriores tres semper in solido ; alter meliores duos in solido . 
Sic evenit , ut is qui deteriores vendidit , de CXX porcis XL solidos est consecutus . 
Qui vero meliores , LX solidos est consecutus ; quia de inferioribus XXX semper in X solidis ; de melioribus vinginti autem in X solidis sunt venundati : et remanserunt utriusque V porci , ex quibus ad lucrum IIII solidos et duos denarios facere potueunt . 
Aurum pensat uncias novem : argentum ter uncias VIIII , id est , libras duas et tres uncias . 
Aurichalcum pensat ter libras duas et III uncias , id est , libras VI et VIIII uncias . 
Stannum pensat ter libras VI , et ter uncias VIIII , hoc est , libras XX , et III uncias . 
VIIII unciae , et II librae cum III unciis : et VI librae cum VIIII unciis : et XX librae cum III unciis adunatae , XXX libras efficiunt . 
Item aliter ad solidum Aurum pensat solidos argenteos Argentum ter id est , XLV . 
Aurichalcum ter XLV , id est , CXXV . 
Stannum ter CXXXV , hoc est , CCCCV . 
Per primam fistulam III DC sextarii cucurrerunt . 
Per secundum II CCCC . 
Per tertiam ICC . 
De quadringentis octogesima pars V sunt ; et centesima Sive ergo octuagies V , sive centies IIII duxeris , semper CCCC invenies . 
Tot sagi erunt . 
Decima pars sexagenarii VI sunt . 
Decima vero quadragenarii IIII sunt . 
Sive ergo decimam sexagenarii , sive decimam quadragenarii decies miseris , centum portiones VI cubitorum longas ; et IIIIcubitorum latas invenies . 
Verbi gratia : si ego accipiam sororem socii mei , et ille meam , et ex nobis procreentur filii ; ego denique sum patruus filii sororis meae ; et illa amita filii mei . 
Et ea propinquitate sibi invecem pertinent . 
Tres igitur sunt filii , et XXX ampullae . 
Ampullarum autem quaedam X sunt plenae , et X mediae , et X vacue . 
Duc ter decies ; fiunt Unicuique filio veniunt X ampullae in portionem . 
Divide autem per tertiam partem , hoc est , da primo filio X semis ampullas , ac deinde da secundo V plenas et V vacuas . 
Similiter dabis tertio , et erit trium aequa germanorum divisio tam in oleo , quam in vitro . 
In prima igitur mansione duo fuerunt ; in secunda IIII , in tertia VIII , in quarta XVI , in quinta XXXII , in sexta LXIIII , in septima CXXVIII , in octava CCLVI , in nona DXII , in decima I XXIIII , in undecima II XLVIII , in duodecima IIII XCVI , in quarta decima XVI CCCLXXXIIII . 
In quinta decima XXXII DCCLXVIII , etc . 
Nullum omnino vestigium facit bos in ultima riga , eo quod ipse praecedit aratrum , et hunc aratrum sequitur . 
Quotquot enim hic praecedendo in exculta terra vestigia figit , tot ille subsequens excolendo resolvit . 
Propterea illius nullum reperitur vestigium in ultima riga . 
Prior , qui dari sibi duos rogavit , boves habebat At vero , qui rogabatur , habebat Dedit quippe rogatus postulanti duos , et habuerunt uterque sex . 
Primo omninum ego et soror mea introissemus in navem et transfretassemus ultra ; transfretatoque fluvio dimisissem sororem meam de nave , et reduxissem navem ad ripam . 
Tunc vero introissent sorores duorum virorum , illorum videlicet , qui ad littus remanserant . 
Illis igitur feminis navi egressis , soror mea , intraret , navemque reduceret ad nos . 
Illa egrediente foras , duo in navem fratres intrassent , ultraque venissent . 
Tunc unus ex illis una cum sorore sua navem ingressi ad nos transfretassent . 
Ego autem et ille , qui navigaverat , sorore mea remanente foras , ultra venissemus . 
Nosque ad littora vectos , una ex illis duabus quaelibet mulieribus , ultra navem reduceret , sororque mea se cum recepta pariter ad nos ultra venissent . 
Et ille , cujus soror ultra remanserat , navem ingressus eam se cum reduceret . 
Et fieret expleta transvectio nullo maculante contagio . 
Simili namque tenore ducerem prius capram et dimitterem foris lupum et caulum . 
Tum deinde venirem , lupumque transferrem : lupoque foris misso capram navi receptam ultra reducerem ; capramque foris missam caulum transveherem ultra ; atque iterum remigassem , capramque assumptam ultra duxissem . 
Sicque faciendo facta erit remigatio salubris , absque voragine lacerationis . 
Eodem quoque ordine , ut superius . 
Prius intrassent duo infantes et transissent : unusque ex illis reduceret navem . 
Tunc mater navem ingressa transisset . 
Deinde filius ejus reduceret navem . 
Qua transvecta frater illius navim ingressus ambo ultra transissent , rursusque unus ex illis a patrem reduceret navem . 
Qua reducta , filio foris stante , pater transiret : rursusque filius , qui ante transierat , ingressus navim eamque ad fratrem reduceret : jamque reductam ingrediantur ambo et transeant . 
Tali subremigante ingenio erit expleta navigatio forsitan sine naufragio . 
Similiter , ut superius , transissent prius duo infantes , et unus ex illis navem reduceret ; in quam pater ingressus ultra transisset ; et ille infans , qui prius cum fratre transierat , navim ad ripam reduceret , in quam frater illius rursus ingressus ambo ultra venissent ; unusque propterea ex illis foras egressus ; et alter ad matrem reduceret navim : in quam mater ingressa ultra venisset : qua egrediente foras , filius ejus , qui ante cum patre transierat , navim rursus ingressus eam ad fratrem ultra reduceret ; in quam ambo ingressi ultra venissent , et fieret expleta transvectio nullo formidante naufragio . 
Ipse campus habet in longitudine pedes CC . 
Et in latitudine pedes C. Duc bis quinquenos de CC , fiunt XL . 
At deinde C divide per Quarta pars centenarii Sive ergo XL vicies quinquies ; sive XXV quadragies ducti , millenarium implent numerum . 
Tot ergo ibidem oves collocari possunt . 
