Quamuis sit tenerum madore mellis Quodcumque strepuit parens Camena , Et fictum lepido nitore carmen Captiuet docilis momenta cordis , Nec semper deceat poema uirtus , Quod lex praecipiens tenere fluxum Resoluat studio iubente fortes : At nos Pieriae modum loquelae In tantum sequimur monente cura , Quantum dat genius uigorque ueri . 
Christi militis insitum rigorem Elumbem patimur cauere ductum . 
