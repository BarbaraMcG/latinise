Triumphantis Hierusalem gloriam sempiternam et Sanctorum cum Christo felicissime regnantium numquam marcescentes coronas cum gaudio admirans sancta Mater Ecclesia , ad huc in terris militans , ad eandem vero iustitiae coronam festinans , Deum in Sanctis suis mirabilem praedicare non cessat . 
Nec vero insignes tantum victorias et praeclara Sanctorum merita eximiis laudibus celebrant , sed eosdem Sanctos , quos Deus mirifice honorificat , ipsa quoque pie veneratur ac colit , quorum nimirum praedicatione salutarique doctrina instituta , sanguine fundata , illustribus caritatis operibus atque exemplis educata , ferventibus illorum apud Deum precibus quotidie adiuvatur . 
Quamobrem debitis caelestis illius Hierarchiae , ubi omnia in caritate perfecta ordinata sunt , normam atque imaginem sese conformare , quantum quidem in huius praetereuntis mundi exilio licet , maxime studet . 
Nam quemadmodum in magna illa summi Patrisfamilias bonisque omnibus cumulata domo mansiones multae sunt , et beatae illae animiae mira quadam varietate unius gloriae beatitudine perfruuntur , sic catholica Ecclesia , quae caelestis illius effigies est , ut castrorum acies ordinata , in veneratione Sanctis Dei adhibenda sacros illos ordines , divino illustrata lumine , agnoscit atque distinguit . 
Itaque dum gloriosum Apostolorum chorum , dum Prophetarum laudabilem numberum , dum fortissimorum Martyrum laudat exercitum ceterique Sanctis suo loco et ordine rite honores defert , in uno caritatis spiritu et consimili piae devotionis affectu multipliciter exultat . 
Inter illos vero beatissimos Sanctorum choros , quorum memoria a cunctis fidelibus religioso culto merito celebratur , insigni splendore elucet sanctorum Doctorum ordo a Paulo Apostolo diserte enumeratus , cum ait : quos vinae suae strenuos fidelesque cultores atque operarios constituit , ; ( Cor . 
, ; Eph . 
, ) . 
Hi sunt , de quibus divina Sapientia clamat : ; ( Eccli . 
, ) . 
De his Angelus apud Danielem loquitur : ( Dan . 
, ) . 
Eos denique Salvator ipse Christus Dominus insigni illo elogio ornavit : ; ( Matth . 
, ) . 
Cum autem omnibus temporibus sacrorum Doctorum studium et doctrina in Ecclesia Dei utilis et salutaris fuit , tum maxime fructuosam et plane necessariam esse res ipsa demonstravit , cum , persecutorum christiani nominis horribili furore represso , in ipsa Ecclesiae pace teterrima haeresum bella vehementius excitata sunt . 
Tunc enim haereticorum doli et fallaciae , qui , diabolo instigante , in agro Domini zizania superseminare non intermittunt , Doctorum cura et diligentia detectae , et pestiferi ac detestabiles errores gladio spiritus amputati , et catholicae veritatis vi , sacris Doctoribus administris , mendacium prostratum . 
Quare iure optimo Hyadum stellarum nomine sancti Doctores in Ecclesiae designantur , qui , perfrigida hyeme et longis infidelitatis noctibus expletis et persecutionis tempestate sedata , tunc clariores sanctae Ecclesiae exorti sunt , cum veritatis sol per corda fidelium altius calesceret , et tanquam novo fidei vere lucidior annus aperiretur . 
; Iam vero inter eos , quos Dominus magnus spiritu intelligentiae replere voluit , quique tanquam imbres eloquia sapientiae suae in Ecclesia Dei emiserunt , merito numeratur S. Bonaventura , Confessor et Pontifex et in eadem catholica Ecclesia Doctor eximius , quem felicis redordationis Sixtus Papa , praedecessor noster , ob admirabilem vitae sanctitatem et praecellentem doctrinam in Sanctorum numerum adscripsit . 
; Is enim Balneoregii in Etruria natus , ut piae matris voto staisfaceret , adolescens seraphicam Sancti Francisci Religionem est ingressus , per cuius vestigia recentia adhuc novus Christi miles humiliter et constanter innedens , saluberrimam regularium institutorum observantiam tanto animi ardore tantaque cordis aviditate hausit , ut summa in eo sanctitas appareret , ac vitae innocentiae et castitate , sancta humilitate , patientia , mansuetudine , terrenarum rerum despicientiae , caelestium desiderio omnibus et exemplo et admirationi esset . 
Tanta quoque spiritus delcedine et divini amoris fervore inflammatus in Deum rapiebatur , ut iam in cellam vinariam Sponsis introductus et vino optimo caritatis ebrius , Iesum Christum crucifixum et patientem ubique intueri et in eius vulneribus habitare videretur . 
Ad hanc vero eximiam vitae sanctitatem vir Dei magnam praestantis doctrinae laudem adiunxit , Deo ita disponente , ut ad eius gloriam et Ecclesiae utilitatem non solum exemplo , sed verbo et eruditione magnopere proficeret . 
Itaque cum in sacrarum Literarum studio , sanctorum Patrum lectione et scholasticae theologiae pernecessario disciplina , Alexandro de Ales magistro , insigni illius aetatis theologo , diligentissime versaretur , brevi temporis spatio excellentis ingenii bonitate , assiduo laborare , et quod caput est , gratio Spiritus sancti , qui vas aureum in honorem electum omni ex parte formabat , tantos progressus fecit et ad tantam doctrinae perfectionem pervenit , ut doctoris et magistri insignibus in celeberrimo Parisiensi gynasio solemni more decoratus , cacram theologiam ibidem publice professus sit . 
; Tantam vero laudem in interpretandi munere et in universae theologiae scientia est consecutus , ut viri doctissimi eius doctrinam et eruditionem admirarentur . 
Et quidem multiplices sancti viri lucubrationes et praeclara scripta , quae adhuc magna Ecclesiae utilitate et non mediocri Dei beneficio extant , quaeque et nostrae et superiorum aetatum viri eruditi multo cum fructu legerunt et magnopere comprabarunt , quantus ille in theologia fuerit , satis declarant . 
Eas enim divini ingenii sui monumenta posteris reliquit , quibus perdifficiles et multis obscuritatibus involutae quaestiones magna optimorum argumentorum copia , via et ordine enucleate ac dilucide explicantur , fidei catholicae veritas illustratur , perniciosi errores et profanae haereses profligantur , et piae fidelium mentes ad Dei amorem et caelestis patriae desiderium admirabiliter inflammantur . 
Fuit enim in S. Bonaventura id praecipuum et singulare , ut non solum argumentandi subtilitate , docendi facilitate , definiendi solertia praestaret , sed divina quadam animos permovendi vi excelleret . 
Sic enim scribendo cum summa eruditione parem pietatis ardorem coniungit , ut lectorem docendo moveat et in intimos animi recessus illabatur , ac denique seraphicis quibusdam aculeis cor compungat et mira devotionis dulcedine perfundat ; quam sane gratiam in eius ore et calamo diffusam admirans praedecesssor noster Sixuts Pontifex illud dicere non dubitavit , Spiritum Sanctum in eo locuutum videri . 
; Cum igitur servo fideli tam multa et praeclara a Domino talenta essent credita , ut illis ad fratrum utilitatem exercendis et negotiandis caelestis gratiae thesauros amplificaret , divino consilio et summo totius sui Ordinis consensu Romae Minister Generalis septius post beatum Franciscum est factus ; quo in officii munere non solum prudentiam , vigilantiam , sollicitudinem praestitit , sed tanto fraternae caritatis ardore exarsit tantaque christianae humilitatis demissione fratribus inservivit , ut in eo illud Salvatoris agnosceretur : ; ( Matth . 
, ) . 
; Quin et piae memoriae praedecessor noster Clemens Papa IV , qui sancutm virum valde dilexit et eius doctrina mirifice est delectatus , ut tam excellens virtus et prudentiae ad multorum utilitatem latiori in campo excurreret , insignem Eboracensem archiepiscopatum ei obtulit . 
Ille vero cum se a seraphicae paupertatis complexu divellli non facile pateretur , oblatam dignitatem modeste atque humiliter recusavit . 
; Ceterum cum Gregorius X , summus Pontifex , ob gravissimas christianea reipublicae causas Concilium generale Lugdunum indixisset virosque sanctitate , doctrina et sapientia praestantes perquireret , quorum forti et fideli opera ad rei maximae tractationem atque explicationem uteretur , duo in primis clarissima illius aetatis lumina e duobus florentissimis Ordinibus Praedicatorum et Minorum delegit , Sanctos Thomam et Bonaventuram , quos ad se ire iussit . 
Sed cum alter in ipso itinere in morbum incidisset at que ad gloriae coronam feliciter evolasset , S. Bonanventura , Lugdunum profectus , humanisssime exceptus est a Romano Pontifice Gregorio , qui ni eius virtute et sapientiae ita acquiescebat , ut concilii recte dirigendi et administrandi partes ei praecipue tribuendas esse decerneret . 
Quare ex publica Ecclesiae utilitate et necessitate , ut maiori cum dignitate et auctoritate Concilii rebus non solum interesset , sed praeesset , statuit lucernam ardentem et lucentem supra excelsum candelabrum ponere , ut in domo Dei magis luceret . 
; Itaque S. Bonaventuram , nullos honores appetentem , fugientem potius , sed Christi Vicario obtemperantem nullosque pro Ecclesia labores ubire recusantem , tanquam in totius orbis terrae theatro in sacrum Cardinalium collegium et in Episcoporum ordinem statim cooptavit ; nam ecclesiae Alabanensi illum praefecit , qui honos antiquioribus presbyteris Cardinalibus tribui solet . 
Qui ille amplissima dignitate acutus , universam in Dei gloriam et Ecclesiae utilitatem contulit . 
Etenim in rebus Concilii arduis operam egregiam praestitit , catholicam fidem constantissime defendit , pravas opininoes accerime refutavit , eiusdemque prudentia , doctrina , sanctitate , orationibus Gregorii Pontificis pastoralis sollicitudo tantopere adiuta est , ut sublata per Dei misericordiam schismatis dissidio , Michael Palaeologus , Graecorum imperator , orientalesque nationes ad Apostolicae Sedis obedientiam , unitatem communionemque redierint ; ac denique dignus habitus est , quem Graeci Eutychii nomine appelarent . 
; Merito igitur , cum paulo post in eodem Concilio fortissimus Christi athleta ex huius vitae peregrinatione ad caelestem patriam emigrasset , omnes eius mortem doluerunt , omnes communem iacturam deplorarunt , omnes illius funus lacrymis et laudibus ornarunt , sed unus praeter ceteros , viri sanctissimi vitam integerrime actam , mores probatissimos , labores permultos pro Ecclesia susceptos , doctrinam in illo ipso Concilio spectatam insigni laudatione verissime celebravit . 
Is fuit piae memoriae Petrus Cardinalis a Tarantasia , vir eruditione et christina eloquentia praestans , qui postea ad pontificatus fastigium evectus , Innocentius Papa V est appellatus . 
Ipse vero Summus Pontifiex Gregorius ex intimi animi sensibus amissum fratrem , adiutorem et consiliarium fidelissimum dolens , palam gravius verbis testificatus est , catholicam Ecclesiam , quae ex tanti viri pietate et doctrina fructus uberrimos acceperat , magnam illius morte iacturam fecisse . 
Sed vere a Spiritu Sancto dictum est : ( Psal . 
, ) . 
Nam qui in vita illustris fuerat , multo post mortem factus est illustrior , Deo qui admirabilis et gloriosus est in Sanctis suis , signis compluribus ac prodigiis et miraculis maxime insignibus servi sui sanctitatem comprobante . 
; Quorum miraculorum fama cum apud omnes percrebresceret , idem Sixtus , praedecessor noster , e sublimi Apostolicae Sedis specula ea aspiciens , digitum Dei , qui facit mirabilia magna solus , ibi plane esse intellexit . 
Itaque et sponte sua , et clarae memoriae Frederico Romanorum imperatore , regibus , rebuspubicis , ducibus civitatibusque permultis vehementer requirientibus , ac omnium fere fidelium consensu efflagitante , de viro praestantissimo Bonaventura Episcopo Cardinali in Sanctos referendo Pontifex Romanus dignam cogitationem suscepit . 
Summa igitur cura et diligentiae vitae illius eximia sanctitate et miraculorum veritate examinata atque comperta , omnibus denique , quae ad eam rem pertinebant , rite recteque actis , ad Dei gloriam et Ecclesiae catholicae exaltationem , pro sua summa eique a Deo in beato Petro Apostolo tradita potestante , eundem beatum Bonaventuram , de fratrum suorum S. R . 
E . 
Cardinalium et praelatorum omnium consensu , in Sanctos retulit et in Sanctorum Confessorum Pontificum Doctorum numberum adscripsit atque aggregavit eiusque festum anniversarium diem secunda mensis Iulii dominicae die celebrari , officiumque de eo , veluti de Confessore Pontifice Doctore in universa Ecclesia recitari iussit , aliis item decretis adiectis , quae in eiusdem Sixti literris plenius continentur . 
; Et quamvis gloriosus hic Doctor S. Bonaventurae et in Ecclesia catholica celeberrimus sit , et in caelo maxime resplendeat , ubi corona illa est coronatus , quam repromisit Deus diligentibus se , nec ulla humana re indigeat , qui bonis illis cum Christo perfruitur , quae nec oculus vidit , nec in cor hominis ascenderunt ; urget nos tamen caritas Christi , et ardens quidam devotionis affectus , quo erga eum ab ineunte fere aetate perpetuo exarsimus , ut de eius sanctitate et doctrina magis magisque propaganda atque illustranda , quantum cum domino possumus , cogitemus . 
Movemur quidem , ut pars est , sancta cum eo communione seraphicae Religionis nostrae , in qua educati et tot annos versatis summus , et cui tanquam matri optime meritae , omnia peitatis et grati animi monumenta praestare debemus ; sed multo magis movent nos Dei gloria , pastorale officium quod gerimus , viri sanctissimi pro Ecclesia Dei tot suscepti labores , tot illustria merita , tanta cum Romana Ecclesia coniunctio , in cuius amplissimo ordine et senatu summa cum laude consedit . 
Denique movet nos Ecclesiae universalis utilitas , quae ex tanti Doctoris eruditione semper maior et uberior capi potest , praesertim cum haereticorum insidiae et diabolicae machinationes , quibus sacram theologiam , quae Scholastica appellatur , hoc luctuoso saeculo oppugnant vehementissime , nos magnopere admoneant , ut eandem theologiam , qua nihil Ecclesiae Dei fructuosius , omni studio retineamus , illustremus , propagemus . 
Divino enim illius munere , qui solus dat spiritum scientiae et sapientiae et intellectus , quique Ecclesiam suam per saeculorum aetates , prout opus est , novis beneficiis auget , novis praesidiis instruit , inventa est a maioribus nostris , sapientissimis viris , theologia Scholastica , quam duo potissimum gloriosi Doctores , angelicus sanctus Thomas , et seraphicus sanctus Bonaventura , clarissimi huius facultatis professores , et primi inter eos , qui in Sanctorum numberum relati sunt , excellenti ingenio , assiduo studio , magnis laboribus et vigiliis excoluerunt atque ornarunt , eamque optime dispositam multisque modis praeclare explicatam posteris tradiderunt . 
Et huius quidem tam salutaris scientiae cognitio et exercitatio , quae ab uberrimis divinarum litterarum , summorum Pontificum , sanctorum Patrum et Conciliorum fontibus dimanat , semper certe maximum Ecclesiae adiumentum affere potuit , sive ad Scriptas ipsas vere et sane intelligendas et interpretandas , sive ad Patres securius et utilius perlegendos et explicandos , sive ad varios errores et haerese detegendas et reflellendas . 
His vero novissimis diebus , quibus iam advenerunt tempora illa periculosa ab Apostolo descripta , et homines blasphemi , superbi , seductores proficiunt in peius , errantes et alios in errrorem mittentes , sane catholicae fidei dogmatibus confirmandis et haeresibus confutandis pernecessaria est . 
Et profecto rem ita se habere , ipsimet veritatis inimici sunt iudices , quibus theologia Scholastica maxime est formidolosa , qui profecto intelligunt , apta illa et inter se nexa rerum et causarum cohaerentia , illo ordine et dispositione , tanquam militum in pugnando instructione , illis dilucidis definitionibus et distinctionibus , illa argumentorum firmitate et acutissimis disputationibus lucem a tenebris , verum a falso distingui , eorumque mendacia multis praestigiis et fallaciis involuta , tanquam veste detracta , patefieri ac denudari . 
Quanto igitur magis illi hanc munitissimam Scholasticae theologiae arcem oppugnare et evertere conantur , tanto magis nos decet hoc invictum fidei propugnaculum defendere , et haereditatem patrum nostrorum conservare et tueri , et acerrimos veritatis defensores meritis honoribus , quantum possumus , decorare . 
; Quamobrem , ut seraphici Doctoris eruditio ad multorum utilitatem latius diffundatur , et ex eius libris et operibus eriditi et studioisi viri copiosiores suavioresque in dies fructus capiant ( quod ad ipsius Sancti , quamquam in caelo beatissimi , gloriam aliquam facere non est dubitandum ) primum quidem in alma Urbe nostra , in hac basilica Sanctorum Duodecim Apostolorum , Sancti Bonaventurae nomine collegium instituimus , in quo ex huius praecipue eximii devotique Docotris operibus et commentariis sacra theologia publice explicetur . 
; Deinde etiam opera illius omnia , quae invenirei potuerunt , partim nondum edita nostraque auctoritate et impensis undique conquisita , partim iam evulgata , simul omnia decenti forma et quam emendatissime imprimi et e typographia nostra Vaticana in lucem emitti curamus . 
Quod autem ab ipso pontificatus nostri initio , Deo , ut pie credimus , inspirante , constanter proposuimus , sancti huius Doctoris nomen et merita gloriosa apud omnes pro viribus celebrare fideliumque erga eum venerationem augere et amplificare , sane ad id quoque non mediocriter excitati sumus exemplo sanctae memoriae Pii Papae , praedecessoris nostri , de christiana repubica optime meriti , et quem ut parentem adhuc reveremur et colimus . 
; Is enim religiosa pietate et singulari devotione permotus , qua afficiebatur erga sanctum Thomam de Aquino , Ordinis sui decus et Ecclesiae catholicae ornamentum , cupiens eodem modo eundem Sanctum ob eius praestantissima in catholicam Ecclesiam merita congruis honoribus exornare , praeter alia hoc iussit atque decrevit , ut illius festus dies quotannis duplicis officii ritu ad instar sanctorum quatuor Ecclesiae Doctorum perpetuo celebraretur ; quod et S. Bonaventurae , Doctori eximio , tribui debere aequum profecto existimamus , cum tam multa inter eos virtutis , sanctitatis , doctrinae , meritorum coniunctio et similitudo intercedat . 
Hi enim ; s ( Apoc . 
, ) in domo Dei lucentia , qui et caritatis pinguedine et scientiae luce totam Ecclesiam collustrant ; hi singulari Dei providentiae eodem tempore tanquam duae stellae exorientes ex duabus clarissimis regularium Ordinum familiis prodierunt , quae sanctae Ecclesiae ad catholicam religionem propugnandam maxime utiles , et ad omnes labores et pericula pro orthodoxa fide subeunda paratae semper existunt , ex quibus , tanquam ex fertili et bene culto solo , quotidie per Dei gratiam fecundae et fructuosae plantae procreantur , hoc est viri doctrina et sanctitate praestantes , qui Petri naviculae , tot fluctibus agitatae , et Romano Pontifici , eius clavum non sine magna sollicitudine tenenti , fortem et fidelem operam navant . 
Hi duo Sancti , cum essent coaevi iisdemque studiis dediti , condiscipuli , simul magistri , pari ratione a Gregorio summo Pontifice , cum ambo ad Concilium evocarentur , honorati , et in huius vitae peregrinatione fraterna caritate , spirituali familiaritate , sanctorum laborum societate valde coniuncti fuerunt , et denique pari gressu ad caelestem patriam commigrantes , pariter felices et gloriosi illa sempiterna beatitudine perfuuntur , ubi eodem caritatis affectu , ut pie credimus , pro nobis in hac lacrymarum valle laborantibus orant divinamque opem implorant , ut merito idem Sixtus , hos duos Sanctos persimiles et quasi geminos in Christo fratres agnoscens , statuerit , sanctum Bonaventuram consimili venerationis et honoris praerogativa atque S. Thomam decorandum esse . 
; Quod igitur a nobis et seraphici Ordinis caritas , et sancti Bonaventurae meritorum magnitudo , et catholicae Ecclesiae , cuius gubernacula nobis , licet immerentibus , a Deo commissa sunt , utilitas et aedificatio requirit , habita super his omnibus cum venerabilibus fratribus nostris S. R . 
E . 
Cardinalibus deliberatione matura , de eorundem consilio et unanimi assensu et ex certa nostra scientia ac de attributae nobis Apostolicae potestatis plenitudine , hac nostra perpetua valitura constitutione , doctrinam ipsius S. Bonaventurae a supradictis praedecessoribus nostris , Clemente Gregorio et Sixto laudatam , in Concilio Lugdunensi maxime spectatam , in Florentino etiam ad res difficiles explicandas adhibitam , gravissimorum virorum auctoritate testificatam et commendatam et eximo Ecclesiae Doctore dignam , nos quoque plurimum in Domnio laudamus et commendamus , ac littera eiusdem Sixti , quas pro expressis hoc loco haberi volumus , excepta eius ordinatione de festo die S. Bonanventurae secunda Dominica Iulii celebrando , harum tenore approbantes et innovantes , ipsum S. Bonaventuram , iure sanctorum Doctorum consortio ab eodem Sixto adscriptum et connumeratum , auctoritate Apsotolica tenore preaesentiarum inter praecipuos et primarios , qui thologicae facultatis magisterio excellerunt , habendum ac venerandum esse , decernimus et declaramus . 
; Atque ob eam causam sperantes in Domino , huius Seraphici Doctoris lucubrationes ad doctrinam et devotionem , quam in clero populoque christiano magnopere lucere et ardere cupimus , maximo adiumento fore , illius libros , commentarios , opuscula , opera denique omnia , . 
prout ex nostra typographia Vaticana quam emendatissima , ut supra dictum est , emittuntur , ut aliorum Ecclesiae Doctorum , qui eximii sunt , non modo privatim , sed publice , in gymnasiis , academiis , scholis , collegiis , lectionibus , disputationibus , interpretationibus , concionibus , sermonibus omnibusque aliis ecclesiaticis studiis christianisque exercitationibus citari , proferri , at que cum res postulaverit , adhiberi volumus et decernimus . 
; Et nihilominus , ut sapientissimi huius Doctoris gloriosa recordatio , si non pro ipsius dignitate , at saltem pro humana tenuitate , ob ingentia illius merita ardentiori studio recolatur , felicis recordationis praedecessorum nostrorum Bonifacii Papae , qui de sanctis quator Doctoribus , et Pii Papae , de praedicto S. Thoma eadem praeceperunt , exemplo adducti , praecipimus , ut eiusdem officio a cuntis personis ecclesiaticis , saecularibus et quorumvis Ordinum regularibus tam publice quam privatim pridie Idus Iulii ( non obstante praedicta Sixti ordinatione de secunda Dominica dicti mensis ) celebrari atque in Calendariis , cum Doctoris nomine et festi duplicis adiectione describi et imprimi debeat , etiamsi in novissimis breviarii et missalis Romani reformationibus aliter dispositum fuerit , neque secus atque a nobis ut supra ordinatum fuit , per quoscumque quavis auctoritate praeditos , censeri aut interpretari posse decernimus . 
; Hortantes universos utriusque sexus Christi fideles civitatis Balneoregii , quae clarissimum hoc edidit lumen , et illis dioecesis , ut eodem die festo a servilibus , de sanctae Ecclesiae more , operibus abstineant . 
Ut autem Christi fidelium devotio ad seraphci huius Doctoris diem festum colendum eiusque opem pie implorandam eo magis accendatur , quo ex hoc caelestis gratiae dono se uberius conspexerint esse refectos , de omnipotentis Dei misericordia ac beatorum Petri et Pauli Apostolorum eius auctoritate confisi , omnibus utirusque sexus Christi fidelibus tam in dicta civitate et dioecesi Balneoregii , quam in praeclara Galliae urbe Lugduno , ubi ille bono certamine legitime decertato , cursu consummato , fide servata , ex hoc calamitoso saeculo ad meritorum suorum et coronam in caelum feliciter migravit , in almaque Urbe nostra , ubi in hac Basilica sanctorum Duodecim Apostolorum collegium a nobis , ut iam diximus , est erectum , constitutis , qui eius festum huiusmodi , ut ceteras de praecepto Ecclesiae servari solitas festivitates , devote colentes , vere poenitentes et sacramentaili peccatorum suorum confessione praemissa , eo die sanctissimum Eucharistiae Sacramentum sumserint , plenarium omium peccatorum suorum indulgentiam et remissoinem misericorditer in Domino concedimus et elargimur . 
Qui vero ecclesias Fraturm Minorum S. Francisci ipso die festo a primis vesperis usque ad occasum solis eiusdem diei devote visitaverit , pias inibi ad Deum preces , prout sua cuique suggeret devotio , effundentes , decem annos et totidem quadragenas de iniunctis eis seu alias quomodolibet debitis poenitentiis per praesentes libtteras perpetuo duraturas , quas sub quibusvis indulgentiarum revocationibus ve llimitationibus nullo modo comprehendi volumus , misericorditer in Domino relaxamus . 
; Quocirca fraternitati et discretioni vestrae per Apostolica scripta mandamus , ut praesentes litteras et in eis contenta quaecumque in suis quilibet provinciis , vivitatibus , ecclesiis et dioecesibus solemniter publicari , et ab omnibus personis ecclesiatiscis , saecularibus et quorumvis ordimum regularibus ubique locurum et gentium inviolate perpetuo observari procurent . 
; Volumus autem , ut earundem praesentium transumtis etiam impresis , manu alicius notari publice subscriptis , et sigillo alicius personae in dignitate ecclesiatica constitutae munitis , eadem prorsus fides ubique adhibeatur , quae ipsis praesentibus adhiberetur , si essent exhibitae vel ostensae . 
; Nulli ergo omnino hominum liceat hanc paginam nostrarum approbationis , innovationis , decretorum , declarationis , voluntatum , praecepti , concessionis , elargitionis , relaxationis et mandati infrigere , vel ei ausu temerario contraire . 
Si quis autem hoc attentare praesumserit , indignationem omnipotentis Dei ac beatorum Apostolorum Petri et Pauli se noverit incursurum . 
Datae Romae apud Basilicam SS . 
xii . 
Apostolorum , anno Incarnationis Dominicae millesimo quingentesim octuagesimo octavo , pridie Idus martii , Pontificatus nostri anno tertio . 
