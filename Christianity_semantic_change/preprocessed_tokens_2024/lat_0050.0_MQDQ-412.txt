Tres unam pereunt adulescentes mulierem , Rure unus , alter urbe , peregre tertius ; Vtque ista ingenti militem tangat bolo , Clam sibi supposuit clandestino editum . 
Vi magna seruos est ac trucibus moribus , Lupae ni rapiant domini parsimoniam ; Et is tamen mollitur . 
Miles aduenit Natique causa dat propensa munera . 
Tandem compressae pater cognoscit omnia , Vtque illam ducat qui uitiarat conuenit , Suomque is repetit a meretrice subditum . 
