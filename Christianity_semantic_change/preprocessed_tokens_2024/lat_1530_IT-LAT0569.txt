Principium dulce est , at finis amoris amarus ; laeta venire Venus , tristis abire solet . 
Flumina quaesitum sic in mare dulcia currunt ; postquam gustarunt aequor , amara fluunt . 
Omnis ad extremum properet licet actio finem ; oderunt finem vita Venusque suum . 
Cor , nisi cura , nihil ; caro nil , nisi triste cadaver ; nasci , aegrotare est ; vivere , saepe mori . 
Saepe rogas , ; Quot habes annos ? 
; respondeo : ; Nullos . 
; Quomodo ? 
quos habui , Pontice , non habeo . 
In medio Christus latronum quando pependit , aut numquam , aut ; virtus ; tunc fuit ; in medio . 
Rarus amatur amans ; ut ameris , amabilis esto omnibus ; a nulla vis ut ameris ? 
Ama ! 
Est amor in nobis , in lignis ut latet ignis , ignis uti lignum , nos levis urit amor . 
ligna sed in cineres vanescunt , ignis in auras ; nos cinis , et noster , quid nisi fumus , amor ? 
Ultimus est vitae mors actus amara iocosae . 
Cuius vita fuit seria , mors iocus est . 
Quisquis amat , servit , dominatur quisquis amatur ; quisquis amat patitur , quisquis amatur agit . 
Puppis cauda , carinaque venter , proraque rostrum ; velaque sunt alae , totaque navis avis . 
Sum crudus , vocor inde cruor , per corpora curro . 
Volvor , et in venis sanguis ut anguis eo . 
Pauper in orbe parum , mendicus nil habet usquam , dives habet nimium . 
Quis nisi nemo satis ? 
Uberiora ferunt valles , brevioraque montes gramina ; multum humilis mens sapit , alta parum . 
Mens mons est , montisque cacumen mentis acumen . 
Omne cacumen inops est et acumen iners . 
Humanum in terris nihil est quod non sit humandum . 
Avolat hinc animus , cetera sorbet humus . 
Munera ne numera , miseris quaecumque dedisti : in caelis numerat , munerat illa Deus . 
Deterior fio , fieri dum ditior opto ; maior me fieri molior , haud melior . 
Illa mihi patria est ubi pascor , non ubi nascor ; illa ubi sum notus , non ubi natus eram . 
Illa mihi patria est mihi quae patrimonia praebet ; hic ubicumque habeo quod satis est , habito . 
Insipiens linguam laxat , sapiensque refrenat ; quis minor aut maior quam tacuisse labor ? 
Laurus in igne crepat , vivunt in funere vates ; fallor , an hunc vatum praemia laurus erat ? 
Plurimus in caelis amor est , connubia nulla ; coniugia in terris plurima , nullus amor . 
Dum mortem vitare studet , vitamque tueri , se toto vitae tempore torquet homo . 
Bruta bonis fruitur praesentis bestia vitae ; dum vivit , vivit ; cum moritur , moritur . 
Circumcisus eras et baptizatus , Iesu Christe ; tibi neutro cum tamen esset opus . 
Cui purganda parum est utrumque ad crimina , quare alterutro tantum fas mihi , Christe , frui ? 
Felicem vitam vis vivere ? 
Spernito vitam . 
Vivit enim misere cui sua vita placet . 
Descendit tristem licet atheus omnis in Orcum , nullus in Inferno est atheus , ante fuit . 
