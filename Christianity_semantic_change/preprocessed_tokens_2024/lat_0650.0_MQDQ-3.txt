Heia , uiri , nostrum reboans echo sonet heia ! 
Arbiter effusi late maris ore sereno Placatum strauit pelagus posuitque procellam , Edomitique uago sederunt pondere fluctus . 
Heia uiri nostrum reboans echo sonet heia ! 
Annisu parili tremat ictibus acta carina . 
Nunc dabit arridens pelago concordia caeli Uentorum motu praegnanti currere uelo . 
Heia uiri nostrum reboans echo sonet heia ! 
Aequora prora secet delphinis aemula saltu Atque gemat largum , promat seseque lacertis , Pone trahens canum deducat et orbita sulcum . 
Heia uiri nostrum reboans echo sonet heia ! 
Aequore flet Corus : uocitemus nos tamen heia . 
Conuulsum remis spumet mare : nos tamen heia . 
Uocibus litus resonet : tamen heia . 
