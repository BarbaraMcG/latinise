Nil moror afflictos constanter prodere uultus , Dum mihi praeniteant casti monumenta decoris . 
Pinguia nam tenuem suffocant corpora sensum , Et male farta suas conculcant uiscera mentes . 
At mihi crux cuspis , crux scutum cruxque thoraca : Hac tegar , hac feriam , hac pacis foedera firmem . 
Haec mihi dux belli est , quo uictrix lubrica calcans Dira cupidinei detester mella ueneni . 
Ad me currentes , puerum seponite factis Deque meo , iuuenes , canam praesumite uitam . 
