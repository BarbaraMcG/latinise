In nomine Domini . 
Amen Inter alia beneficia , quae a largitore nostro Patre misericordiarum ( cfr . 
Cor , ) recepimus et quotidie recipimus et unde Christi glorioso Patri gratiarum actiones magis agere debemus , est de vocatione nostra , quae quanto perfectior et maior est , tanto magis illi plus debemus . 
Unde Apostolus : Agnosce vocationem tuam ( cfr . 
Cor , ) . 
Factus est nobis Filius Dei via , quam verbo et exemplo ( cfr . 
Ioa , ; Tim , ) ostendit et docuit nos beatissimus pater noster Franciscus , verus amator et imitator ipsius . 
Igitur considerare debemus , sorores , dilectae , immensa beneficia Dei in nobis collata , sed inter cetera , quae per servum suum dilectum patrem nostrum beatum Franciscum in nobis Deus dignatus est operari , non solum post conversionem nostram , sed etiam dum essemus in saeculi misera vanitate . 
Nam cum ipse sanctus adhuc non habens fratres nec socios , statim quasi post conversionem suam , cum ecclesiam Sancti Damiani aedificaret , ubi consolatione divina totaliter visitatus , compulsus est saeculum ex toto relinquere , prae magna laetitia et illustratione Spiritus Sancti de nobis prophetavit , quod Dominus postea adimplevit . 
Ascendens enim tunc temporis super murum dictae ecclesiae , quibusdam pauperibus , ibi iuxta morantibus , alta voce lingua francigena loquebatur : Venite et adiuvate me in opere monasterii sancti Damiani , quoniam adhuc erunt dominae ibi , quarum famosa vita et conversatione sancta glorificabitur Pater noster caelestis ( cfr . 
Mat , ) in universa ecclesia sua sancta . 
In hoc ergo considerare possumus copiosam benignitatem Dei in nobis , qui propter abundantem misericordiam et caritatem suam de nostra vocatione et electione ( cfr . 
Pet , ) per santum suum dignatus est ista loqui . 
Et non solum de nobis ista pater noster beatissimus Franciscus prophetavit , sed etiam de aliis , quae venturae erant in vocatione sancta , in qua Dominus nos vocavit . 
Quanta ergo sollicitudine quantoque studio mentis et corporis mandata Dei et patris nostri servare debemus ut cooperante Domino talentum multiplicatum reddamus ! 
Ipse enim Dominus non solum posuit nos ut formam aliis in exemplum et speculum , sed etiam sororibus nostris , quas ad vocationem nostram Dominus advocabit , ut et ipsae sint conversantibus in mundo in speculum et exemplum . 
Cum igitur nos vocaverit Dominus ad tam magna , ut in nobis se valeant speculari quae aliis in speculum sunt et exemplum , tenemur multum benedi - cere Deum et laudare et ad benefaciendum in Domino confortari amplius . 
Quapropter , si secundum formam praedictam vixerimus , exemplum nobile aliis relinquemus ( cfr . 
Mac , ) et aeternae beatitudinis bravium labore brevissimo acquiremus . 
Postquam altissimus Pater caelestis per misericordiam suam et gratiam cor meum dignatus est illustrare , ut exemplo et doctrina beatissimi patris nostri Francisci poenitentiam facerem , paulo post conversionem ipsius , una cum paucis sororibus quas Dominus mihi dederat paulo post conversionem meam , obedientiam voluntarie sibi promisi sicut Dominus lumen gratiae suae nobis contulerat per eius vitam mirabilem et doctrinam . 
Attendens autem beatus Franciscus quod essemus fragiles et debiles secundum corpus , nullam tamen necessitatem , paupertatem , laborem , tribulationem vel vilitatem et contemptum saeculi recusabamus , immo pro magnis deliciis reputabamus sicut exemplis sanctorum et fratrum suorum examinaverat nos frequenter , gavisus est multum in Domino ; et ad pietatem erga nos motus , obligavit se nobis per se et per religionem suam habere semper de nobis tanquam de fratribus suis curam diligentem et sollicitudinem specialem . 
Et sic de voluntate Dei et beatissimi patris nostri Francisci ivimus ad ecclesiam Sancti Damiani moraturae , ubi Dominus in brevi tempore per misericordiam suam et gratiam nos multiplicavit , ut impleretur quod Dominus praedixerat per sanctum suum . 
Nam antea steteramus in loco alio , licet parum . 
Postea scripsit nobis formam vivendi et maxime ut in sancta paupertate semper perseveraremus . 
Nec fuit contentus in vita sua nos hortari multis sermonibus ( cfr . 
Act , ) et exemplis ad amorem sanctissimae paupertatis et observantiam eiusdem , sed plura scripta nobis tradidit , ne post mortem suam ullatenus declinaremus ab ipsa , sicut et Dei Filius , dum vixit in mundo ab ipsa sancta paupertate numquam voluit declinare . 
Et beatissimus pater noster Franciscus , eius vestigia ( cfr . 
Pet , ) imitatus , sanctam paupertatem suam , quam elegit per se et per suos fratres , exemplo suo et doctrina , dum vixit , ab ipsa nullatenus declinavit . 
Considerans igitur , ego Clara , Christi et sororum pauperum monasterii Sancti Damiani ancilla , licet indigna , et plantuncula sancti patris , cum aliis meis sororibus , tam altissimam professionem nostram et tanti patris mandatum , fragilitatem quoque aliarum , quam timebamus in nobis post obitum sancti patris nostri Francisci , qui erat columna nostra et unica con - solatio post Deum et firmamentum ( cfr . 
Tim , ) , iterum atque iterum voluntarie nos obligavimus dominae nostrae sanctissimae paupertati , ne post mortem meam sorores , quae sunt e quae venturae sunt , ab ipsa valeant ullatenus declinare . 
Et sicut ego studiosa et sollicita semper fui sanctam paupertatem , quam Domino et patri nostro beato Francisco promisimus , observare et ab aliis facere observari , sic teneantur usque in finem illae quae mihi succedent in officio sanctam paupertatem cum Dei auxilio observare et facere observari . 
Immo etiam ad maiorem cautelam sollicita fui a domino papa Innocentio , sub cuius tempore coepimus , et ab aliis successoribus suis nostram professionem sanctissimae paupertatis , quam Domino et beato patri nostro promisimus , eorum privilegiis facere roborari , ne aliquo tempore ab ipsa declinaremus ullatenus . 
Quapropter , flexis genibus et utroque homine inclinato , sanctae matri Ecclesiae Romanae , summo pontifici et praecipue domino cardinali , qui religioni Fratrum Minorum et nobis fuerit deputatus , recommendo omnes sorores meas quae sunt et quae venturae sunt , ut amore illius Dei , qui pauper positus est in praesepio , pauper vixit in saeculoet nudus remansit in patibulo , semper gregi suo pusillo ( cfr . 
Luc , ) , quem Dominus Pater genuit in Ecclesia sua sancta , verbo et exemplo beatissimi patris nostri sancti Francisci insequendo paupertatem et humilitatem dilecti Filii sui et gloriosae Virginis matris suae , sanctam paupertatem , quam Deo et beatissimo patri nostro sancto Francisco promisimus , faciat observari et in ipsa dignetur fovere ipsas semper et conservare . 
Et sicut Dominus dedit nobis beatissimum patrem nostrum Franciscum in fundatorem , plantatorem et adiutorem nostrum in servitio Christi et in his quae Domino et beato patri nostro promisimus , qui etiam dum vixit sollicitus fuit verbo et opere semper excolere et fovere nos , plantulam suam , sic recommendo et relinquo sorores meas , quae sunt et quae venturae sunt , successori beatissimi patris nostri Francisci et toti religioni , ut sint nobis in adiutorium proficiendi semper in melius ad serviendum Deo et observandam praecipue melius sanctissimam paupertatem . 
Si vero contingeret aliquo tempore dictas sorores locum dictum relinquere et ad alium se transferre , praedictam formam paupertatis , quam Deo et beatissimo patri nostro Francisco promisimus , post mortem meam ubicumque fuerint , observare nihilominus teneantur . 
Sit tamen sollicita et providens tam illa , quae erit in officio , quam aliae sorores , ne circa supradictum locum de terra acquirant vel recipiant , nisi quantum extrema necessitas pro horto ad excolenda olera poposcit . 
Si autem ab aliqua parte pro honestate et remotione monasterii , ex saepta horti oporteret plus haberi e terra , non permittant plus acquiri vel etiam recipiant , nisi quantum extrema necessitas poscit . 
Et illa terra penitus non laboretur nec seminetur , sed semper solida et inculta permaneat . 
Moneo et exhortor in Domino Jesu Christo omnes sorores meas , quae sunt et quae venturae sunt , ut semper studeant imitari viam sanctae simplicitatis , humilitatis , paupertatis ac etiam honestatis sanctae conversationis , sicut ab initio nostrae conversionis a Christo edoctae sumus et a beatissimo patre nostro beato Francisco . 
Ex quibus , non nostris meritis , sed sola misericordia et gratia largitoris , ipse Pater misericordiarum , tam his qui longe sunt quam his qui prope sunt , bonae famae sparsit odorem ( cfr . 
Cor , ; , ) . 
Et ex caritate Christi invicem diligentes , amorem , quem intus habetis , foris per opera demonstretis , ut ex hoc exemplo provocatae sorores semper crescant in amorem Dei et in mutuam caritatem . 
Rogo etiam illam quae erit in officio sororum , ut magis studeat praeessse aliis virtutibus et sanctis moribus quam officio , quatenus eius exemplo provocatae sorores suae , non tantum ex officio obediant , sed potius ex amore . 
Sit etiam provida et discreta circa sorores suas , sicut bona mater erga filias suas , et praecipue ut de eleemosynis quas Dominus dabit , eis secundum necessitatem uniuscuiusque studeat providere . 
Sit etiam tam benigna et communis , ut secure possint manifestare necessitates suas et recurrere ad eam omni hora confidenter , sicut eis videbitur expedire , tam pro se quam pro sororibus suis . 
Sorores vero quae sunt subditae recordentur quod propter Deum abnegaverunt proprias voluntates . 
Unde volo quod obediant suae matri , sicut promiserunt Domino , sua spontanea voluntate , ut mater earum videns caritatem , humilitatem et unitatem quam invicem habent , omne onus quod de officio tolerat , levius portet , et quod molestum est et amarum , propter earum sanctam conversationem , ei in dulcedinem convertatur . 
Et quoniam arcta est via et semita , et angusta est porta per quam itur et intratur ad vitam , et pauci sunt qui ambulant et intrant per eam ( cfr . 
Mat , ) . 
Et si aliqui sunt qui ad tempus ambulant per eam , paucissimi sunt qui perseverant in ea . 
Beati vero quibus datum est ambulare per eam et perseverare usque un finem ( cfr . 
Ps , ; Mat , ) . 
Caveamus ergo , quod si per viam Domini intravimus , quod culpa nostra et ignorantia , aliquo tempore ab ipsa nullatenus declinemus , ne tanto Domino et suae Virgini matri et patri nostro beato Francisco , Ecclesiae triumphanti et etiam militanti iniuriam defera - mus . 
Scriptum est enim : Maledicti qui declinant a mandatis tuis ( cfr . 
Ps , ) . 
Huius rei gratia flecto genua mea ad Patrem Domini nostri Jesu Christi ( cfr . 
Eph , ) , suffragantibus meritis gloriosae Virginis sanctae Mariae matris eius et beatissimi patris nostri Francisci et omnium sanctorum , ut ipse Dominus , qui dedit bonum principium , det incrementum ( cfr . 
Cor , ) , det etiam finalem perseverantiam . 
Amen . 
Hoc scriptum , ut melius debeat observari , relinquo vobis , carissimis et dilectis sororibus meis , praesentibus et venturis , in signum benedictionis Domini et beatissimi patris nostri Francisci et benedictionis meae , matris et ancillae vestrae . 
