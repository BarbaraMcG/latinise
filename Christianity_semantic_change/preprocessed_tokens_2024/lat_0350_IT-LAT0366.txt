Cum barbarismo et soloecismo vitia duodecim numerantur hoc modo : barbarismus , soloecismus , acyrologia , cacenphaton , pleonasmos , perissologia , macrologia , tautologia , eclipsis , tapinosis , cacosyntheton , amphibolia . 
Acyrologia est inpropria dictio , ut hunc ego si potui tantum sperare dolorem sperare dixit pro timere . 
Cacenphaton est obscena enuntiatio vel in conposita dictione vel in uno verbo , ut ; numerum cum navibus aequet ; , ; arrige aures Pamphile ; . 
Pleonasmos est adiectio verbi supervacui ad plenam significationem , ut ; sic ore locuta est ; pro ; sic locuta est ; . 
Perissologia est supervacua verborum adiectio sine ulla vi rerum , ut ibant qua poterant , qua non poterant non ibant . 
Macrologia est longa sententia res non necessarias conprehendens , ut ; legati non inpetrata pace retro , unde venerant , domum reversi sunt ; . 
Tautologia est eiusdem dictionis repetitio vitiosa , ut egomet ipse Eclipsis est defectus quidam necessariae dictionis , quam desiderata praecisa sententia , ut ; haec se cum ; ; deest enim loquebatur . 
Tapinosis est humilitas rei magnae non id agente sententia , ut penitusque cavernas ingentes uterumque armato milite complent et ; Dulichias vexasse rates ; et Pelidae stomachum cedere nescii . 
Cacosyntheton est vitiosa conpositio dictionum , ut ; versaque iuvencum terga fatigamus hasta ; . 
Amphibolia est ambiguitas dictionis , quae fit aut per casum accusativum , ut siquis dicat ; audio secutorem retiarium superasse ; ; aut per commune verbum , ut siquis dicat ; criminatur Cato ; , ; vadatur Tullius ; nec addat quem vel a quo ; aut per distinctionem , ut ; vidi statuam auream hastam tenentem ; . 
Fit et per homonyma , ut siquis aciem dicat et non addat oculorum aut exercitus aut ferri . 
Fit praeterea pluribus modis , quos percensere omnes , ne nimis longum sit , non oportet . 
Metaplasmus est transformatio quaedam recti solutique sermonis in alteram speciem metri ornatusve causa . 
Huius species sunt quattuordecim : prosthesis , epenthesis , paragoge , aphaeresis , syncope , apocope , ectasis , systole , diaeresis , episynaliphe , synaliphe , ecthlipsis , antitbesis , metathesis . 
Prosthesis est appositio quaedam ad principium dictionis litterae aut syllabae , ut gnato pro nato , tetulit pro tulit . 
Epenthesis est appositio ad mediam dictionem litterae aut syllabae , ut relliquias pro reliquias , induperator pro imperator . 
Hanc alii epenthesin , alii parenthesin dicunt . 
Paragoge est appositio ad finem dictionis litterae aut syllabae , ut magis pro mage et potestur pro potest . 
Hanc alii prosparalepsin appellant . 
Aphaeresis esl ablatio de principio dictionis contraria prosthesi , ut mitte pro omitte , temno pro contemno . 
Syncope est ablatio de media dictione contraria epenthesi , ut audacter pro audaciter , commorat pro commoverat . 
Apocope est ablatio de fine dictionis paragoge contraria , ut Achilli pro Achillis et pote pro potest . 
Ectasis est extensio syllabae contra naturam verbi , ut ; Italiam fato profugus ; , cum Italia correpte dici debeat . 
Systole est correptio contraria ectasi , ut ; aquosus Orion ; , cum Orion producte dici debeat . 
Diaeresis est discissio syllabae unius in duas facta , ut olli respondit rex Albai longai . 
Episynaliphe est conglutinatio duarum syllabarum in unam facta contraria diaeresi , ut Phaethon pro Phaethon , Nerei pro Ner ; i , aeripedem pro aeripedem . 
Synaliphe est per interceptionem concurrentium vocalium lubrica quaedam lenisque conlisio , ut atque ea diversa penitus dum parte geruntur . 
Haec a quibusdam syncrisis nominatur . 
Ecthlipsis est consonantium cum vocalibus aspere concurrentium quaedam difficilis ac dura conlisio , ut multum ille et terris iactatus et alto . 
Antithesis est litterae pro littera positio , ut olli pro illi . 
Metathesis est translatio litterarum in alienum locum , nulla tamen ex dictione sublata , ut Evandre pro Evander , Thymbre pro Thymber . 
