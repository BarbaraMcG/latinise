Patricius , pater male cordatus , Philotam filium natu majorem iniquo amore , Eugenium natu minorem odio pariter iniquo prosequebatur . 
Eugenius ingenio eleganti , animo docili et morigero , indole suavissima ac inprimis singulari in patrem pietate odium injustum tentat avertere , et genitoris , quem unice diligit , benevolentiam sibi conciliare . 
Sed frustra . 
Filium optimum et paterna charitate dignissimum procul ablegare Patricius cogitat . 
Philotas contra durus , indocilis , ferreus , Patri infensus , quo plura experitur paterni amoris testimonia , eo pluribus prodit argumentis ingratum animum , pravamque voluntatem ad omne vitiorum genus propensam , jamque flagitiis exercitatam . 
Patricius Irenaei viri optimi consiliis , et Dolophili servi callidi artibus adjutus errorem agnoscit suum ; quo deposito , resipiscit . 
PATRICIUS , Pater Philotae et Eugenii . 
PHILOTAS , Patricii filius natu major . 
EUGENIUS , Patricii filius natu minor . 
IRENAEUS , Patricii amicus . 
NEOPHYLAX , Philotae et Eugenii moderator . 
PHILOSTORGUS , Pater filii male admodum morati . 
CASTOROPOLA , Petasorum opifex . 
PYRACMON , Faber ferrarius . 
EUGENIUS TMe miserum ! 
Ah ! 
IRENAEUS Quis ille se cum solus in angulo sedet ? 
Eugenius , ni fallor . 
Opportune admodum . 
Salvus sis , Eugeni . 
EUGENIUS Irenaeum salvere plurimum jubeo . 
IRENAEUSPatricium patrem tuum aiunt profecturum hodie Rothomagum . 
Jamne profectus est ? 
EUGENIUSPatrem vidi modo , sed de ista profectione nullum omnino verbum fecit . 
IRENAEUSNullum prorsus ? 
non proficiscetur ergo . 
At at videris mihi valere minus bene . 
Pallet facies , languent oculi , defluunt genae , labat cervix , vacillat corpus , et vix pedibus insistit . 
Aegrotas profecto , Eugeni . 
EUGENIUSValeo nimium bene . 
IRENAEUSQuorsum ista spectat oratio ? 
quid obvertis ora ? 
EUGENIUSAh ! 
IRENAEUSSuspiras . 
Quis novus suspiria elicit dolor ? 
tametsi novus non est . 
Ex quo ferme in hanc urbem veni , et in istam intuli pedem domum , te moerore confici et luctu tabescere adverti . 
Causam rogare sum veritus , at nunc fare , quaeso , quid sit . 
EUGENIUSQuin potius omitte quaerere . 
IRENAEUSAn refugit animus quod celat , id me coram eloqui ? 
an diffidit mihi ? 
EUGENIUSNemini tam fidit animus quam tibi . 
Sedenim quid prodest dolorem obductum vulgare verbis , si neque dolebo minus , et tu dolebis magis . 
IRENAEUSErit hoc saltem solatium in luctu , amicum quod habeas tuis condolentem malis . 
EUGENIUSDurum et triste solatium . 
IRENAEUSUt ut est , age , loquere , Eugeni , ne verere , quod te sollicitat et cruciat hoc aperi , et concrede mihi . 
EUGENIUSAh ! 
pater ! 
pater ! 
IRENAEUSPatrem quid appellas ? 
an ille vero causa moeroris foret ? 
utrum in danda pecunia parcior ? 
EUGENIUSLeve commemoras malum . 
IRENAEUSAdolescentibus haud ita leve . 
An te arctiori , ne libere excurras , continet gyro ? 
EUGENIUSNeque illud est incommodum grave . 
IRENAEUSQuid ergo ? 
EUGENIUSAliud doleo . 
IRENAEUSQuid esse tandem dixerim ? 
an pater non amat satis ? 
an . 
. . EUGENIUSDesine plura , vulnus tetigisti . 
IRENAEUSNon satis amat pater ! 
id falso suspicaris ; amat . 
EUGENIUSUtinam falso , utinam temere ! 
sed nec amat , nec amorem simulat . 
Ac ne hunc quidem gratum permittit errorem mihi , ut amari me putem . 
IRENAEUSInveniam huic remedium malo : faciam ut et ameris , et amari te scias . 
EUGENIUSFrustra , Irenaee , frustra id effectum velis quod ipsa mater carissima , dum viveret , In hoc verbo , quod effert tremula voce , prosilit lacrima , dum moreretur , tentavit saepe , nec potuit assequi . 
Novi animum patris . 
Mihi jam pridem infensus est . 
Conspectus aegre patitur meos , invidet suos . 
Objurgat quotidie , increpat , minitatur . 
Nescio quod grande denunciat malum : et nisi me fallit metus , brevi , Irenaee , brevi Eugenius dicet tibi longum vale . 
IRENAEUSMale ominari desine . 
Non adeo inclemens est pater . 
Verum an tu satis filius obsequens ? 
nonne illorum es adolescentum ex numero , qui vix ad altitudinem cubiti excrevere , cum sui juris esse volunt , et agunt omnia arbitratu suo . 
Parentum consilia , monita nihili faciunt , rident etiam quasi jam ipsi sapiant plurimum et delirent patres ? 
ac ne plura interrogem , nonne facto aliquo , vel dicto paternum offendisti animum , et ab amore ad odium traduxisti ? 
EUGENIUSDeum luctus mei conscium testor , nihil fecisse me scientem , vel dixisse , quod tantillum offenderet patrem . 
Imo nihil omisi quo benevolum facerem mihi . 
Blanditus sum , obsecutus in omnibus ; flevi , suspiravi ; blanditias , obsequias , fletus , suspiria contempsit mea . 
Ille vix me dignatur alloqui . 
Filium appellat nunquam . 
Usque adeo patris non solum mores et animum , sed et ipsum nomen velle videtur deponere . 
IRENAEUSSic sunt , ut amici , ita patres quidam in amando severiores , blanditias neque adhibent , neque admittunt ; sive ita fert ingenium , sive ita suadet ratio . 
EUGENIUSNon ita fert ingenium patris . 
Philotam fratrem meum habet in deliciis , gestat in oculis , palpat , blanditur , pecuniam , vestes , et quidem splendidas , largitur affatim , quodque his longe pluris facio , amorem huic totum impertit suum . 
IRENAEUSSentio te parum liberali uti patre ; at non ideo patrem odisse fas est . 
EUGENIUSOderim patrem ! 
potius , ah ! 
potius oderim lucem ! 
amo patrem , Irenaee , vel durum , vel inclementem , vel infensum mihi . 
Amo , neque amare desinam . 
Sed heu ! 
quam miserum est ! 
quam acerbum , odio esse , cum diligas , et ille esse odio a quo diligi maxime velis Verba ultima franguntur singultibus , et desinunt in lacrimas , et debeas . 
IRENAEUSCompesce lacrimas , Eugeni ; calamitatem tuam respiciet innocentum tutor Deus . 
Ipse patrem alloquar tuum , et nisi ferreus sit , ( nec est ) ejus emolliam et inflectam animum . 
PATRICIUS Intra semi - horam parata sint omnia . 
EUGENIUSAudio vocem patris . 
Abeo , ne me praesentem excipiat modis te seque indignis . 
Tibi se commendat infelix Eugenius . 
IRENAEUSSecurus esto ; quid tua causa fecerim , et profecerim mox renunciabo . 
IRENAEUSSalutem tibi plurimam , Patrici ; quomodo vales ? 
PATRICIUSEh ! 
sat belle : tussim illam molestam et importunam quae me angebat male , excussi tandem , et expui . 
Tussit et exscreat . 
Hem , hem , ausculta . 
Jam clara est vox et liquida . 
Hem , hem , audis ? 
IRENAEUSAudio et gratulor . 
Te profecturum hodie Rothomagum dixit aliquis . 
Ita ne vero ? 
PATRICIUSSic est . 
At nonne tu isthic cum aliquo loquebare modo ? 
IRENAEUSSermonem habebam cum uno ex liberis tuis , qui mihi placet admodum ; est ille natura , ingenio , moribus suavis . 
PATRICIUSHa , ha , ha , he ! 
apud me laudandus scilicet ! 
quasi vero eximias Philotae dotes probe cognitas non habeam . 
IRENAEUSDe Philota non loquor , neque . 
. . PATRICIUSDe quo loqueris ergo ? 
IRENAEUSDe Eugenio . 
PATRICIUSDe Eugenio loqueris ! 
he . 
. . IRENAEUSMaxime , teque parentum judico fortunatissimum , hujus adolescentuli virtutes si bene noveris . 
PATRICIUSNovi satis . 
IRENAEUSErgo te beatum nosti . 
PATRICIUSAbi , non fungeris liberalis officium viri , qui me praesentem irrideas , et mihi exprobes meae opprobrium domus . 
IRENAEUSEgo te irrideo ! 
neutiquam . 
Tibi gaudeo qui talem habeas filium . 
PATRICIUSFilium . 
Cave dixeris . 
Non est jam meus , illum abdico , et sentiet brevi . 
. . IRENAEUSNon satis ( pace tua dixerim ) attendis quid dicas , et ista si te crederem loqui ex animo , haud facile dixtis ignoscerem . 
PATRICIUSNeque ego homini ignosco , qui me sciens volensque ad iracundiam provocet . 
IRENAEUSQuis te ad iracundiam provocat ? 
an non licet filium laudare coram patre ? 
PATRICIUSNon hercle , non licet , neque pati debet pater laudari filium qui vituperandus sit ; excusari , qui sit accusandus , qui . 
. . eh . 
. . IRENAEUSQuid ergo mali tantum admisit Eugenius ? 
aut quo nomine accusandus venit ? 
quid fecit ? 
PATRICIUSFecit , fecit . 
. . nescio . 
IRENAEUSAn te non reveretur ut decet ? 
an paterna detrectat imperia ? 
PATRICIUSSi detrectaret , ah . 
. . non ferret impune . 
IRENAEUSAn familiaritatibus se applicuit malis ? 
an convivatur ? 
an ludit ? 
PATRICIUSUtrum ad improbos se adjunxerit haud scio . 
IRENAEUSAtqui tamen id scire oportuit . 
PATRICIUSConvivari quidem et ludere non puto ; deest enim pecunia . 
IRENAEUSNihilne das pecuniae ? 
PATRICIUSOh ! 
nihil plane . 
IRENAEUSNihil ! 
istud non probo , scio pecuniam esse plurimi irritamentum mali : neque profundendam temere in adolescentum manus . 
At neque deneganda omnino est ; sed modice suppeditanda , ut aequales inter liberaliter vivant , atque utendo discant uti . 
Itaque auctor tibi ego sim . 
. . PATRICIUSApage te cum tuis consiliis . 
Sunt illa quidem optima , sed alteri serva , vel tibi . 
CASTOROPOLAPetasos affero , Patrici , quos et quales imperasti . 
PATRICIUSOstende , Castoropola . 
CASTOROPOLAVide . 
PATRICIUSQuos et quales imperavi scilicet . 
CASTOROPOLAOmnino . 
Alterum postulasti nudum et inornatum , densum et bene stipatum , qui aetatem et senium ferre possit : hic talis est . 
PATRICIUSHe ! 
fortasse quidem . 
alter vero . 
. . CASTOROPOLAAlterum voluisti nitidum , elegantem , et splendide ornatum . 
Talem istum exhibeo . 
PATRICIUSElegantius quid volui et splendidius . 
CASTOROPOLANihil in urbe , vel in aula elegantius videris aut splendidius . 
Istam intuere cristam mollem , patulam , comantem , niveam , istum contemplare limbum auro contextum purissimo , punctis distinctum eminentibus , et opere hispanico denticulatum . 
An non probas ? 
PATRICIUSNon plane improbo ; sed vereor ne iste pileus ornando Philotae capiti non sit idoneus satis . 
CASTOROPOLANe verere : si dubitas , in ejus capite experire . 
PATRICIUSIn meo prius experiar capite . 
Petasum suo imponit capiti . 
Quid censes , Irenaee ? 
an iste petasus me ornat satis ? 
IRENAEUSQuin imo te ornat nimis . 
PATRICIUSCum essem junior , gaudebam istis elegantibus capitis ornamentis ; hunc igitur petasum Philotae , illum Eugenio trade , Castoropola . 
Utriusque pretium subinde accipies . 
IRENAEUSTantumne inter liberos statuis discriminis , Patrici , ut alteri splendidum ac superbum capitis tegmen , alteri nudum ac prope sordidum destines . 
PATRICIUSTantum inter liberos statuo discriminis , quantum ipsa constituit aetas et natura . 
An tu filium natu minorem aequaliter cum majore ornatum velis ? 
IRENAEUSAequalitatem non exigo , quam tamen adhibent parentes quidem bene cordati . 
Sed volo similitudinem . 
Ibi sit vestitus similis , ac prope communis , ubi est similitudo fortunae et sanguinis communio . 
PATRICIUSSimilis , communis , similitudo , communio , praeclara oratio . 
Isti parentes bene cordati quorum laudas institutum , liberos arbitrio vestiunt et ornant suo , nonne ? 
IRENAEUSProrsus . 
PATRICIUSPermitte , obsecro , ut meos quoque arbitratu vestiam et exornem meo . 
IRENAEUSPermitto ; unum oro quod attinet ad Eugenium . 
. . PATRICIUSEtiam ad Eugenium redis ? 
IRENAEUSRedeo ut mox recedam , cum de illo mihi respondendo feceris satis . 
Dic igitur , quaeso , in te quid peccaverit infelix adolescens . 
Quo enim magis magisque animum in omnes intendo partes , hoc minus occurrit quid fecerit , aut facere vero potuerit . 
PATRICIUSFecit . 
. . IRENAEUSAge , eloquere . 
PATRICIUSFecit . 
. . IRENAEUSQuid fecit tandem ? 
PATRICIUSFecit . 
. . fecit ut non possim amare . 
IRENAEUSAmare non potes ? 
PATRICIUSNon possum . 
IRENAEUSPater es , et filium amare non potes ? 
PATRICIUSNon possum , inquam . 
IRENAEUSAliter sentis , aliter loqueris . 
PATRICIUSIdem sentio , idem loquor , rem ita dico ut est . 
IRENAEUSAtqui idipsum miror , ita rem esse ut dicis . 
Fateor quosdam esse liberos tam male natos , adeo informes corpore , aut perversos ingenio , ut illis aegre parentes arrideant . 
PATRICIUSBene tu quidem . 
IRENAEUSPater in filii vultu et moribus vultum et mores quaerit suos , nec invenit . 
PATRICIUSRecte . 
IRENAEUSSperavit habiturum se in filio columen et ornamentum domus . 
Filium habet ejusmodi qui patrium obscuret magis quam illustret genus . 
PATRICIUSMaxime . 
IRENAEUSIsta paternum amorem restinguere aliquatenus possunt , extinguere prorsus non debent ; vincat oportet fastidii sensum natura vel ratio . 
Excuset liberorum vitia , et quodammodo imminuat : virtutes contra , si quae sunt , ( et sunt semper aliquae ) augeat et amplificet . 
Faciat omnino illa , quod speculum concavum , cujus ope res crescere videntur vel decrescere , prout hanc vel illam vitri faciem obverteris . 
PATRICIUSFaciat ratio , in liberorum vitiis , quod speculum concavum , cujus ope res videntur crescere vel decrescere , prout haec vel illa facies obvertitur : egregie philosopharis , et perite . 
Vis ergo amari filium qui non sit amabilis . 
IRENAEUSAnnon hac ipsa re amabilis est quod filius est ? 
non satis est miserum adolescentem suis onerari vitiis , et saepe quidem a parente transmissis , Patricius aperit caput , et gratias agit , quasi verba ad se pertineant , nisi parentis odio laboret . 
PATRICIUSFilius oneratur vitiis a parente transmissis . 
Egregiis me sane ornas laudibus . 
IRENAEUSQuae dico , ea de te vel de Eugenio cave dicta existimes . 
Habet ille profecto , quod ametur ; neque adolescentem alium facile reperias quem blandiore oculo natura respexerit . 
PATRICIUSNon cessabis laudare vitium ? 
IRENAEUSVirtutem laudo . 
Sed noli effervescere ; amas Philotam nonne ? 
PATRICIUSAmo certe , et est amore dignus adolescens . 
Adolescens nimirum ! 
adolescens . 
Vah ! 
illum peraeque tibi ac mihi notum esse oportuit . 
IRENAEUSMihi fortasse magis notus est quam tibi , quid autem in illo tam eximium vides , quod in Eugenio requiras ? 
PATRICIUSVideo . 
. . video . 
. . omnia . 
Elegans est , urbanus , comis , lepidus , ingeniosus . 
Amat me praeterea . 
Amat . 
. . oh ! 
nihil supra . 
IRENAEUSAmore illi non concedit Eugenius , hoc certo affirmare licet . 
PATRICIUSEugenius nempe , Eugenius . 
Num semel amplexus petiit meos ? 
num blanditus est ? 
num ? 
IRENAEUSQuomodo blandiatur vel tuos amplexus petat quem ad te non sinis accedre ? 
quod ad mores attinet , nihil dicam gravius , nunc dico tamen : optandum ut Philotas tam sit vitae integer quam Eugenius . 
Qui enim nimium amantur a parentibus , amant se ipsi vulgo nimium , et . 
. . PATRICIUSAusculta , si placet . 
Jocone an serio ista dicas , nescio . 
Displicet sane multum oratio tua , et nisi amicus esses et affinis . 
. . parco pluribus . 
Caput aperit quasi abiturus et aegre se retineri patitur . 
Vale . 
IRENAEUSManedum , Patrici , ego tibi molestus esse nequaquam volo . 
Id unum volo , ea ne ignores quae tua interest scire et ibi aperias oculos , ubi . 
. . PATRICIUSAperti sunt satis . 
Tu claude tuos , si quid displicet . 
IRENAEUSTene tam diu amore vel odio excaecatum , nihil in liberorum vita et moribus dispicere , et vel odisse , vel amare sine ratione et modo ? 
verum esto sane . 
Si nihil ad te , quid ad me ? 
Fingit abire se velle . 
PATRICIUS Age tandem quid est in quo Philotam arguas . 
IRENAEUSNihil ; ne forte succenseas . 
PATRICIUSDic tamen . 
IRENAEUSDispliceret oratio mea . 
PATRICIUSObsecro te , ne me silentio torqueas . 
IRENAEUSIllud quodcumque est , malim te ex aliis , quam ex me cognoscere . 
PATRICIUSCognoscam modo . 
Heus Dolophile ! 
DOLOPHILUS Quid jubes , here ? 
PATRICIUSAdesdum . 
DOLOPHILUSAdsum . 
PATRICIUSNeophilax estne intus ? 
DOLOPHILUSCredo esse in cubiculo vicino cum Philota et Eugenio . 
PATRICIUSIllum accersa ocyus . 
PATRICIUSTametsi illum ssevocare juverit ; et interrogare semotis testibus . 
IRENAEUSQuid ita ? 
PATRICIUSQuia sic liberius se prodit veritas . 
IRENAEUSPraesentem igitur me non admittis ? 
PATRICIUSIsthic resiste paululum , mox ad te redeo . 
IRENAEUSImo tu Neophilactem isthic , semotis testibus interrogato , dum ibo ad Dyscolopatrem , qui ex me quaerebat nuper num cogitarem brevi Rothomagum . 
Illuc te proficisci renuncio . 
PATRICIUSOperam ipsi meam promitte , si quid illic ejus causa praestare potero . 
Sed me admoneat ocius quid velit : nam proficiscar brevi . 
IRENAEUSAut ille admonebit statim , aut ego quam primum admonebo . 
PATRICIUSAccede , Neophilax , accede proprius et ausculta . 
NEOPHILAXAd omnia me promptum vides . 
PATRICIUSLiberos a quindecim diebus tibi moderandos tradidi . 
NEOPHILAXNon est , opinor , quod te facti poeniteat . 
PATRICIUSHe ! 
nondum quidem . 
Ego te unum elegi e multis . 
Hoc non ignoras . 
NEOPHILAXNeque ignoro , neque sum immemor . 
PATRICIUSCausa deligendi fuit , quod te prae caeteris candidum et apertum in dictis credidi . 
NEOPHILAXHonorifice de me sentis , et vere . 
PATRICIUSNeque vero adulatores fero . 
NEOPHILAXNeque vero sunt ferendi . 
PATRICIUSNeque illos parentes ineptos et stolidos probo , qui mira de liberis audire amant , quia ipsi mira praedicant . 
NEOPHILAXNeque vero sunt probandi . 
PATRICIUSLoquere igitur aperte et candide ; an satisfaciunt liberi ? 
NEOPHILAXHe , he . 
. . PATRICIUSAge , dic , ne dubita . 
Philotas nonne sedulus in officiis et diligens . 
NEOPHILAXImo nulli magistro satisfacit , nihil audit , nihil attendit , nihil capit . 
PATRICIUSTanto melius , tanto melius . 
Ista levitas signum habet vividi et acris ingenii . 
Ego sic eram , cum id essem aetatis . 
Eugenius autem quid ? 
NEOPHILAXEugenius totum se tradit magistris et artibus . 
Ille scribendo manum exercet , legendo mentem excolit , historiae dat operam , Geographiae , Philosophiae , Mathematicis . 
. . PATRICIUSSatis est , satis est . 
Philotas nonne vita et moribus suavis , honestus , integer ? 
NEOPHILAXImo procax , petulans , fraeni impatiens ; amans sui plus aequo , et male metuo . 
. . PATRICIUSNe metue . 
Defervescent paulatim adolescentiae cupiditates et velut generosa vina , cum deferbuerint , mitescent . 
Eugenius vero ? 
NEOPHILAXEugenio nihil suavius est in agendo . 
In loquendo prudens , urbanus , verecundus . 
. . PATRICIUSHon . 
. . das mihi verba , Neophilax ; neque de Philota , neque de Eugenio vera loqueris . 
NEOPHILAXDe utroque vera loquor . 
Illud addam de Philota , ipsum absenti tibi male aliquando dicere , et reverentiam patri debitam violare dictis et jocis . 
Frustra moneo , arguo . 
. . ridet me . 
. . PATRICIUS He , he , he . 
Ridet te . 
NEOPHILAXMinatur etiam , et me onerat conviciis . 
PATRICIUSVellem te quoque plagis onerasset , et parum abest . 
. . NEOPHILAXHeu ! 
quid ita ? 
PATRICIUSQuia maledictus es , calumniator , sycophanta . 
NEOPHILAXIsta non merui nomina , neque is ego sum qui . 
. . PATRICIUSTu scilicet coram me filio maledicas meo . 
NEOPHILAXVera audire voluisti , vera audivisti . 
PATRICIUSAbi , et liberos ad me mitte . 
PATRICIUS Ah ! 
nimium jam sentio . 
Philotae parantur insidiae . 
Irenaeus , Neophilax inter se congruunt ambo illum ut in suspicionem et invidiam vocent apud patrem . 
Sed nil agunt . 
Non sic luditur Patricius ; quo magis de filio detrahent , hoc erit carior mihi . 
Amorem conantur meum restinguere , et accendunt magis . 
PATRICIUSQuis ille restitat ad januam ? 
ingredere , fili , ingredere . 
Quo pergis , Eugeni ? 
EUGENIUSNonne jubes ingredi , pater amantissime . 
PATRICIUSNon te , sed filium . 
EUGENIUSIgnosce errori . 
Vocatum me credideram : ipse me Neophilax nomine advocavit tuo . 
PATRICIUSTe alloquar modo , sed Philotam prius . 
EUGENIUSUbi voles , adero , pater carissime , et mandata tua excipiam lubens . 
PATRICIUS Eh ! 
. 
PATRICIUSAccede , nate , patris amplexum pete . 
PHILOTAS a parte . 
Ah ! 
quam es importunus ! 
PATRICIUSQuid ais , mea vita ? 
PHILOTASTimeo ne sim importunus . 
PATRICIUSPatri injuriam facis , fili suavissime ; assideamus . 
Quomodo vales , delicium meum ? 
PHILOTASNon male . 
PATRICIUSQuid hoc est ? 
ut ornatus es ? 
cur non habes linteolum elegantius , quo fauces et collum protegas ? 
PHILOTASNon . 
. . PATRICIUSEmendum curabo , mea lux , placetne iste petasus , quem tibi comparavi modo . 
PHILOTASNon displicet . 
PATRICIUSImpone capiti , ut videam num apte deceat . 
. . Illum sic dirige ut ne frontem obumbret nimis . 
PHILOTASAhi ! 
PATRICIUSQuid gemis ? 
an te laesit umprudens manus . 
PHILOTASLeviter , ac ne vix quidem . 
. . atenim quam elegantem annulum digito , quam nitidam annulo gemmam geris ? 
PATRICIUSNuptiale donum est ; matri dederam tuae , cum illa mihi desponderetur , ex ejus capsula eduxi hodie . 
PHILOTASSine , quaeso , annulum istum inspiciam diligentius . 
PATRICIUSIpsum digito insere . 
. . convenit digitus annulo . 
PHILOTASConvenit et annulus digito , sed recipe . 
PATRICIUSImo , tibi habe , mi animule . 
PHILOTASQuid ais , pater ? 
PATRICIUSQuod fieri volo , meum corculum . 
PHILOTASEgo ne quod maternum fuit , quod paternum est digito circumferam ? 
PATRICIUSSic placet . 
Dum isto me annulo exoneras , moerore levas qui mihi ex conjugis optimae fato objicitur . 
PHILOTASFuit illa mulier bona , nisi foret plus aequo pia , et moribus nimium simplex . 
PATRICIUSIpsam laudare abstine , dolorem renovas . 
Heu ! 
hoi . 
. . PHILOTASEjus abstinebo laudibus ; tu abstine fletibus . 
Ego te annulo isto , propter moerorem quem objcit , levabo . 
Quandonam autem te dabis in viam ? 
nam te profecturum aliquo inaudivi mane . 
PATRICIUSProficiscar modo . 
Nonne hoc dolet tibi , patre quod sis cariturus aliquot dies ? 
PHILOTASId doleo maxime . 
Quid me autem vocasti ? 
PATRICIUSRescire te aliquid oportuit , quod mihi dictum est . 
PHILOTASQuid isthuc autem ? 
PATRICIUSDixit Neophilax te . 
. . non satis diligentem in officiis , te . 
. . minus sanctum moribus , te . 
. . non ita reverenter de me loqui aliquando . 
PHILOTASDixit hoc Neophilax . 
PATRICIUSDixit . 
PHILOTASO Superi ! 
eo ne temeritatis devenisse quemquam ? 
. 
. . PATRICIUSNoli excandescere , anima mea , ne fervor iste tumultum excitet in stomacho . 
PHILOTASMe nempe maledictis violari patiar lentus ? 
hoc ipse pateris , et amas ! 
PATRICIUSMaledixit Neophilax ; sed maledicenti non credidi . 
PHILOTASEt credidisti , et credis . 
PATRICIUSNe vivam , si credidi , aut credo . 
PHILOTASSi non credidisti , si non credis , si me amas , istum calumniatorem domo abige . 
PATRICIUSAt . 
. . PHILOTASQuid ? 
PATRICIUSTe propter jam quatuor vitae moderatores amovimus a sex mensibus . 
PHILOTASAmove et istum Neophilactem . 
PATRICIUSAt est bonus vir , et . 
. . PHILOTASEst bonus vir , homo maledictus . 
PATRICIUSMaledicat ; quid tum ? 
si non habeo fidem ? 
PHILOTASNon habes fidem modo , sed habebis postea . 
Sic ego invidiae et calumniae telis semper patebo miser , Fletum simulat et sic ridet ut spectator risum advertat quem Pater fletum interpretatur . 
Et quia suspiciosus est amor , quo amas magis , hoc me suspectum magis habebis . 
PATRICIUSCave dixeris . 
Nemini credo de te , his tantum credam oculis . 
. . Patrem amplectere antequam ingrediatur viam . 
. . iterum . 
. . vix possum tenere lacrimas . 
Heu ! 
. 
. . hoi . 
. . PHILOTASFlere meum est , pater . 
Nam qui potero ferre desiderium tui . 
Heu ! 
hoi . 
. . PATRICIUSUt amat ! 
Abstergit fictas Philotae lacrimas . 
Parce fletibus , ocule mi , patre non carebis diu . 
PHILOTASQuoniam vetas , non flebo , vel fletus occulam . 
Vale . 
PATRICIUSVive patris memor , dilecte fili . 
Ut amat ! 
ut amat ! 
Quis me felicior viveret pater , si praeter hunc Philotam nulla foret soboles mihi , sed ablegandus domo Eugenius , et ad aliquot annos aliquo deportandus . 
Quamdiu enim erit domi , erunt semper malevoli , qui Philotae amorem invideant meum , et bene agenti maledicant . 
PATRICIUSQuis pulsat fores ? 
Tune iterum fili ? 
EUGENIUSNon , pater suavissime , non filius , sed Eugenius . 
Jamne licet ingredi ? 
PATRICIUS Licet , ingredere . 
EUGENIUS Ah ! 
pater , quam mihi suave est ad te proprius accedere , et . 
. . PATRICIUS Remove te , juvenum audacissime ; ubi reverentia patri debita ? 
EUGENIUSReverentiam vicit amor , non expulit . 
PATRICIUSScisne qua de causa vocari te jusserim ? 
EUGENIUSNequaquam , pater carissime ; sed aiunt te profecturum hodie , nescio quo . 
An licebit Eugenio te comitari tantulum ? 
PATRICIUSTe comite nihil opus est . 
EUGENIUSIter tibi fortunet Deus ! 
an te brevi habebimus reducem , pater optatissime ? 
PATRICIUSReducem videbis citius , quam velis . 
EUGENIUSQuid ais , pater desideratissime ? 
An potest mihi redire ocius , quem semper adesse praesentem oculis velim . 
PATRICIUSMitte verba ad blanditias per fraudem composita , et ausculta quid velim ? 
EUGENIUSAusculto , pater amantissime . 
PATRICIUSSed mihi sine mora obtemperatum volo . 
EUGENIUSEugenium habebis morigerum , et obsequentem in omnibus . 
PATRICIUSBene est . 
Collige igitur sarcinulas , et compara te ad proficiscendum , ubi rediero . 
EUGENIUSQuo me mittis , pater , quo vis proficisci ? 
PATRICIUSOmitte quaerere , et jussa facesse . 
EUGENIUSAh ! 
pater intellego quid velis , vis me ablegare domo . 
PATRICIUSIntelligis quod est , et eo quidem te amandabo , unde neque facilis , neque promptus sit reditus . 
EUGENIUS Pater , dilectissime pater , ego te per Deum immortalem , per illam quam dedisti vitam , per has lacrimas , per quicquid paternum flectere animum potest , oro , ne me expellas domo . 
. . Patere . 
. . PATRICIUS Te nimium patior diu . 
EUGENIUS Patere me apud te potius , quam alibi miserum vivere . 
Non peto blanditias , quas non merui . 
Quanquam ! 
. 
. . sed illas habet frater ; non invidebo , neque expostulabo . 
Quod si quando querelas invito extorserit dolor , de me uno querar , unum me accusabo quod parentis optimi amorem arte nulla demereri unquam potuerim . 
PATRICIUSSurge , et ne mihi aures obtunde amplius . 
EUGENIUSPater carissime . 
PATRICIUSNon tu te amovebis isthinc . 
EUGENIUS Memineris te patrem . 
PATRICIUSPer superos , nisi abcesseris , ego maledicam tibi . 
EUGENIUS Ah ! 
PATRICIUSEuge ocius . 
EUGENIUS Vale , igitur pater . 
. . Ah ! 
PATRICIUSFatendum quod res est , me prope lacrimis commovit suis , et nisi expulissem ocius , justam iracundiam dolore vicisset suo . 
Sed obfirmandum pectus , et adversus insidiosas preces obdurandum . 
Euge pectus , euge , muliebres sensus exue , viriles concipe . 
DOLOPHILUSHere , parata sunt omnia ; nihil est in mora cur viam ineas , ubi libitum erit . 
PATRICIUSFactum bene : Proficiscor . 
Dum redeo , ibis ad Crysaldum . 
DOLOPHILUSAd Crysaldum mercatorem qui nobis annonam providere solet . 
PATRICIUSAd ipsum Crysaldum mercatorem . 
DOLOPHILUSUt nobis cibos in esuriales ferias provideat , optimos scilicet . 
PATRICIUSNon hoc agitur . 
DOLOPHILUSNempe ut nobis vina comparet salubriora . 
PATRICIUSNeque istud volo . 
DOLOPHILUSId ego pervelim . 
PATRICIUSRogabis ut inquirat sedulo num quis navigaturus sit brevi ad Insulas Americae , et in ejus navi sedem pretio conducat . 
DOLOPHILUSAn tu eo migrare velis ista aetate ? 
PATRICIUSOmitte interrogare , et imperata facesse . 
DOLOPHILUSFaciam , nihil est praeterea quod imperes ? 
PATRICIUSDiligenter observabis quicquid absente me domi peractum fuerit . 
Imprimis numquid peccaverit in Philotam Eugenius , num debitum fratri obsequium praestiterit , et me reducem monebis . 
DOLOPHILUSMonebo , et cavebo , dum aberis , ne quid rei familiaris pereat tibi : a parte , vel mihi . 
IRENAEUSDyscolopatrem adivi , et vidi , luctu perditum inveni . 
PATRICIUSQuae causa luctus ? 
IRENAEUSFilium immerentem , ut aufugeret domo , inclementia pepulit sua . 
PATRICIUSImmerentem expulit ! 
factum improbe . 
IRENAEUSIn illo vestigando jam totus est , id unum cogitat , rogat , ut de illo , dum iter facis , tu quoque diligenter et sollerter inquiras . 
PATRICIUSInquiram , et perquiram ; tu vide ut de iis solum quaearas ad te quae pertinent . 
IRENAEUSIstud videbo . 
Tune vero cognovisti de liberorum vita , et moribus . 
PATRICIUSDixi tibi ; omitte liberos meos , et res tuas age . 
IRENAEUSDum res tuas ago , tum quoque ago meas . 
Amicitia et affinitate tibi sum conjunctissimus . 
Quam bene tua et tuorum causa velim , non ignoras . 
PATRICIUSMea sane causa , vir optime , qui discordiae facem aedibus inferas meis . 
IRENAEUSSuperi ! 
iniquitatem hominum ! 
quid mihi vel tibi cum ista tua discordiae face ? 
PATRICIUSId scio quod me scire nescis . 
IRENAEUSAperta loquere . 
PATRICIUSQuasi vero non tu Neophilactem instruxeris Philotae accusatorem et subornaveris ! 
IRENAEUSEgo Neophilactem instruxi et subornavi , quem nunquam arcane sum allocutus , quem vix de facie novi . 
PATRICIUSQuem te non nosse fingis , sed nihil egisti . 
Non ita credulus est Patricius . 
IRENAEUSScio te quaedam , et quibusdam non facile credere . 
Verum omittamus sane Philotam , et de Eugenio . 
. . PATRICIUSDe Eugenio ipso sile , et quiesce . 
Ille te verbis delusit malis , te sibi benevolum , te Philotae infensum reddidit , sed brevi sentiet quo sua ipsum fraus , quo perduxerit parta dolo benevolentia . 
IRENAEUSQuid ais ? 
PATRICIUSNihil . 
Videamus quid Philostorgus velit . 
Quid times ingredi , Philostorge ? 
PHILOSTORGUSVereor ne vobis molestus interveniam . 
PATRICIUSNon is est , qui molestus cuiquam aut usquam sis . 
Tametsi proficiscor Rothomagum . 
PHILOSTORGUSIdeoque nolim tibi moram facere . 
PATRICIUSSemihora citius aut tardius proficiscar , nihil admodum interest . 
Quid est autem quod ad nos venias subtristi vultu . 
An tibi debitor aliquis fefellit fiem ? 
PHILOSTORGUSEnim vero me fefellit aliquis non pecuniae debitor , sed rei longe pretiosioris . 
PATRICIUSPecunia , his praesertim temporibus , res sane pretio aestimabilis , quaenam igitur alia jactura tibi tantum obtulit moeroris ? 
PHILOSTORGUSDicam : nisi audire alterutri grave set . 
PATRICIUSId erit mihi gratissimum . 
IRENAEUSGratum erit audire , si modo re aut consilio juvare te potero . 
PHILOSTORGUSConsilio poteris . 
PATRICIUSSede , obsecro , et rem ut aiunt ab ovo ad mala eloquere , ut melius tibi consulamus . 
PHILOSTORGUSUnicum habeo filium . 
PATRICIUSAnnon satis est ? 
ego duos tantum habeo , et abundo uno . 
PHILOSTORGUSNon id dolet mihi , quod unicus sit filius : at filium qui unicus est , non eum esse quem velim , id doleo , id queror . 
Ah ! 
si scires , Hic erumpunt lacrimae . 
IRENAEUSContine lacrimas , Philostorge ; peccare adolescentem nihil mirum est . 
Multa fert se cum adolescentia , quae ratio postmodum , aetasque corrigunt . 
PHILOSTORGUSIn filio nihil ratio corrigit , imo crescunt vitia cum aetate , et corroboratur in dies jam adulta improbitas . 
PATRICIUSIllud saepe audivi , ut arbores , sic liberos , tales esse , quales ab ortu finxeris . 
PHILOSTORGUSRecte dicis ; idque sum expertus in filio quem lenitate et blanditiis male perdidi . 
IRENAEUSAudis , Patrici . 
PATRICIUSOptime ; patrem coram liberis severum oportet esse . 
PHILOSTORGUSPatrem quid esse deceat , non attendit imprudens amor . 
Hunc solum habebam filium . 
Quid facerem ? 
in hoc solo totus eram . 
Coepi indulgens blandiri , nihil facere vel dicere quod adolescentis offenderet animum , nullis laboribus pro eo , nullis sumptibus parcere . 
Interim saepe admonebant amici . 
PATRICIUSBene monebant . 
PHILOSTORGUSEt clamitabant : quid agis , Philostorge , corrumpis adolescentem ; perdis filium . 
Si perdo , mihi perdo , respondebam illis , et aures bene monentibus obstruebam . 
PATRICIUSDebuisti attendere . 
PHILOSTORGUSSperabam scilicet me tot beneficia ponere apud gratum , et memorem animum . 
Haec , inquiebam , referet aliquando cum gratia . 
Erit senectae dulce solatium meae : in ejus amore suaviter conquiescam . 
O spes fallaces ! 
o expectationem parentum irritam ! 
jam oblitus est ingratus quanto labore adolescentiam educaverim suam . 
Vix me respicit , nihil veretur . 
Maleficia pro beneficiis , contumelias pro blanditiis , odium pro amore rependit perfidus . 
PATRICIUSJam intelligo quis tibi debitor , et qua in re fidem fefellerit . 
Sed dignam meritis mercedem tulisti . 
Aliter instituendus erat filius , nec amore malo perdendus . 
IRENAEUS O coecitatem animi ! 
verum an caeteris rebus satisfacit ? 
an probe vivit ? 
PHILOSTORGUSImo , nec rei , nec famae parcit , atque illud ipsum est , quod me cruciat maxime . 
Quamdiu fuit aetas tenerior , semina virtutum neglexi animo ejus immitere , ratus id me commodius facturum , cum adlevisset ; veritus praeterea , ne , quod aiunt fieri , praematura virtus vim hebetaret ingenii . 
IRENAEUSQuasi vero noceat ingenio virtus , neque altera cum altero possit adolescente consistere ; sed nihil egisti quod non parentes faciant plerique . 
Liberorum corpora magis curant , quam ingenium , ingenium , magis quam mores . 
A teneris unguiculis formatur puer ad molle quoddam , et effoeminatum vivendi genus . 
PATRICIUSAttendis . 
PHILOSTORGUSAttendo . 
IRENAEUSVix pedibus insistit , vix balbutit , cum jam docetur blanditias dicere , lepide garrire , molliter cantitare , multa quaerere , multa audire . 
Parco pluribus . 
. . Interea virtutum nulla sit mentio . 
Et miramur quid sit quod adolescentes hodie sint vitiosiores ante duodecimum aetatis annum , quam olim ante vigesimum forent . 
Facit hoc non ingenium maturius , ut vulgo creditur , sed institutio pejor . 
PATRICIUSVera loquitur . 
IRENAEUSNeque id peccatum adeo matrum est ; ut non sit etiam patrum , qui matribus ipsis molliores sunt aliquando et remissiores . 
PATRICIUSIta profecto . 
PHILOSTORGUSHic me adumbrari sentio . 
IRENAEUSSed ut ad natum revertamur tuum , quid tandem contigit , Philistorge ? 
PHILOSTORGUSId contigit , quod his solet adolescentibus contingere , qui , excusso omni fraeno , se suis tradidere libidinibus . 
PATRICIUSId sane dolendum est , sed jam dixi tibi , et iterum dico , tales sunt liberi , quales a puero finxeris . 
PHILOSTORGUSTibi debeo plurimum , Patrici , qui sic in partem dolorisn veneris . 
PATRICIUSOh ! 
venio lubens . 
IRENAEUSEgo tibi sum auctor , ipsum ut ab otio retrahas , quam maxime poteris , et efficias ut te patrem sentiat , et vitae moderatorem suae . 
PHILOSTORGUSParebo consiliis , Irenaee , et hac de re tecum alias plura . 
Nunc venio ad epistolam , quae hodie forte fortuna in meas incidit manus , dum ad filium affertur meum . 
PATRICIUSQuod genus epistolae ? 
PHILOSTORGUSNescio , neque vero apposuit nomen , qui scripsit , et tamen parenti suo innotescere plurimum refert . 
Quaeso vos , si quod rei dare potestis indicium , hoc date . 
PATRICIUSCedo istam epistolam . 
Scripsit videlicet ex his nebulonibus aliquis , nato , qui sunt familiares tuo . 
PHILOSTORGUSA nebulone certe scriptam dicerem , nisi domo tua allatam suspicer . 
PATRICIUSTune illam ab Eugenio scriptam competisti ? 
PHILOSTORGUSEugenius non ita cum filio conjunctus est meo , quam tuus Philotas . 
Neque de utrovis quicquam compertum habeo , sed interrogo ; nosti manum . 
PATRICIUSNon novi . 
IRENAEUSNovi ego , ni fallor . 
Nuper inspiciente et dictante me , scribebat ad patruum Philotas . 
PATRICIUSQuid tum ? 
an eadem est epistola ? 
IRENAEUSNon eadem epistola , sed eadem , credo , est manus . 
PATRICIUSQuid ais ? 
an Philotas est nebulo ? 
IRENAEUSHic , inquam , hic Philotae agnosco manum , quamvis dissimulata sit aliquantulum , et ambiguis exarata literulis . 
PATRICIUSApage sis , Irenaee , cum ista suspicione tua ; tuque , Philostorge , a criminatione falsa te abstine . 
PHILOSTORGUSAbstineo . 
Philotam amantiorem patris hactenus credidi , quam ut sentiret simile quid , vel scriberet . 
PATRICIUSIta prorsus . 
PHILOSTORGUSSed ut est adolescentum ingenium leve , subdolum , ad nequitiam proclive . 
. . PATRICIUSHoc de filio tuo dixeris , non de meo . 
PHILOSTORGUSDe tuo non dico . 
PATRICIUSNeque meum temere accusaveris . 
PHILOSTORGUSNeque temere accuso . 
PATRICIUSEt illum a tanto scelere prorsus abhorrere credideris . 
PHILOSTORGUSQuod jubes , credo . 
Nunc istam redde , quaeso epistolam , ut in multas circumferam domos , donec innotuerit manus . 
PATRICIUSCircumferre nihil opus est , igni tradenda est , et ego tradam . 
PHILOSTORGUSAt mea interest , et patris , ut ne diu lateat auctor . 
Neque possum sine culpa mea , et alterius periculo . 
. . IRENAEUSCitra culpam et periculum potes securus esse . 
PHILOSTORGUSSi qua culpa est , totam in te et in illum transfero . 
IRENAEUSTotam in me recipio . 
PHILOSTORGUSValete ergo . 
IRENAEUSPhilistorge , bene vale , et filium bene rege . 
IRENAEUS Quid narrat isthaec epistola ? 
quid docet ? 
PATRICIUSDocet nunquam defore calumniatores , qui falsis criminibus innocentes opprimant . 
IRENAEUSBene , nihilne praeterea ? 
PATRICIUSQuosdam esse molestos homines , qui alienis rebus temere se , et importune admisceant . 
IRENAEUSOptime . 
At nonne docet eadem quosdam esse patres nimis erga liberos amore misere excaecatos ? 
PATRICIUSTu , qui tam oculatus es , lege , et uter nostrum caecutiat vide . 
Irenaeo tradit epistolam . 
IRENAEUSPlacet . 
PATRICIUSSed ea conditione , ut si hanc epistolam Philotae falso attributam ostendero , palinodiam canas . 
IRENAEUSVolo . 
Legamus ( Epistolam recipit . 
) Te amo , tibique gratulor , Pamphile , quod paternae auctoritatis jugum excusseris ; patrem tuum admiror , et rideo , qui tibi moderari velit id aetatis , quo tui juris esse debeas . 
Equidem si vigesimum attigissem annum , meus sciret pater quibus terminis paterna definiatur auctoritas . 
Gratia Superis , est ille bonus vir . 
PATRICIUSQuid me respicis ? 
IRENAEUSGratia Superis , est ille bonus vir , et hoc uno molestus quod me blanditiis oneret , ac prope enecet suis . 
Ferendus tamen est , dum vel me illi fortuna , vel illum mihi mors auferat . 
Profecturus est hodie nescio quo . 
Hon ! 
PATRICIUSQuid haeres ? 
IRENAEUSProfecturus est hodie nescio quo . 
Ejus profectio consiliis favet meis . 
Si res bene processerit , scies . 
Tu cape exemplum de me , si sapis , et vale . 
PATRICIUSJamne vides quam temere , et injuria Philotam in suspicionem adduxeris ? 
IRENAEUSIstud non video . 
PATRICIUSTune hanc ipsi etiamnum tribuas epistolam ? 
IRENAEUSQuidni ? 
si quidem et male dissimulata manus , et aperta verba rem indicant . 
PATRICIUSQuid si Philotae manum imitatus est aliquis , ut falsum ipsi crimen imponeret ? 
Quod quidem facile crediderim , si verba melius essent ad fraudem composita , sed nulla ex parte congruunt . 
IRENAEUSCongruunt nimis . 
PATRICIUSQuae verba ? 
IRENAEUSIstae blanditiae . 
PATRICIUSAh , ah . 
He . 
Istae blanditiae an sunt filio graves ? 
An solus ego pater qui blandiar liberis ? 
IRENAEUSIsta profectio . 
PATRICIUSIsta profectio nihil indicat ; imo Philotam absolvit qui si de profectione mea scriberet non semel litteras deleret lacrimis . 
IRENAEUSHoc credis . 
PATRICIUSCredo ; et lacrimae quas mihi profecturo dedit modo faciunt fidem . 
Sed ista omittamus licet . 
Quid ad haec ? 
ferendus tamen est pater , dum vel me illi fortuna , vel illum mihi mors auferat . 
Hae voces annon tuam suspicionem prorsus diluunt ? 
IRENAEUSNon plane . 
PATRICIUSProh ! 
Deus immortalis ! 
adeone homines stare in sententia pertinaces ! 
Mortem meam expectat filius qui me plus se diligit , qui si morbo vel levissimo tentari me audiret , tabesceret luctu . 
IRENAEUSLuctu tabesceret . 
PATRICIUSOmnino . 
IRENAEUSDe Philota loqueris , an de Eugenio ? 
PATRICIUSDe Eugenio nempe ! 
De Philota loquor , atque cum aegrotabo , vetabo id resciat , ipsum ne absumat dolor . 
IRENAEUSNe metue . 
Illum dolor non absumet , idque si metuis unum , jam aegrotare tuto potes . 
PATRICIUSAh ! 
Nimium diu Philotae amorem suspicaris , et fidem ; volo te errore isto levare et quidem hodie . 
IRENAEUSFilium advoca , litteras ostende , et ex voce et vultu indicium cape . 
PATRICIUSAliam probationem volo , quae plus exigat morae , sed plus fidei habeat . 
IRENAEUSNon tu profecturus es modo ? 
PATRICIUSCertum est non proficisci prius quam suspicionem falsam a filio removerim . 
IRENAEUSFalsam cupio , nam te amo et Philotam . 
At cave ne dum filii amorem probas , ea videas , quae videre nolis . 
PATRICIUSScio quid cavendum sit . 
Tu me aliquid excogitare sine . 
IRENAEUSSino , et oro aliquid etiam excogites quo Eugenii animum probes . 
PATRICIUSUtriusque probatio fiet , et Philotae et Eugenii . 
IRENAEUSUtinam sic in Philota fallar ego , ut tu falleris in Eugenio ! 
PATRICIUSQuo pergis ? 
IRENAEUSQuoniam per tempus licet , unas aut binas scribo domi litteras , quas tibi profecturo tradam . 
PATRICIUSBinas , ternas , quaternas , si lubet , scribe in hoc secretiore conclavi , nam te abesse nolo , te rei testem volo . 
IRENAEUSAdero lubens . 
PATRICIUS Quid capiam consilii ? 
aut quas ad artes me conferam ? 
Si fingerem . 
. . non placet . 
Quid si . 
. . neque res bene procederet . 
. . at enim possum . 
. . non male . 
Illud quidem comicum ac ludicrum est , sed idoneum ad rem . 
Fingam primo hon , hon , hon . 
Singula quae cogitat numerat digitis et imitando exprimit . 
Deinde . 
. . hon , hon . 
. . ; interim latitabo ; hon , hon . 
. . ubi tempus erit , prodibo . 
. . hon , hon , hon . 
Irenaeumadvocabo . 
hon , hon , hon . 
. . bene , ingeniose . 
Pol ! 
magnas utilitates habet ingnium . 
Ingeniosis hominibus nihil arduum est . 
Superi ! 
qua perfundar laetitia , cum Irenaeum erroris convicero , et linguam ipsi occlusero . 
Ignosce , Philota , quod faciam amoris periculum tui . 
Est ille quidem mihi notus et perspectus , sedenim qui amant et redamari se putant , id vero aliis dubium esse nequeunt pati : rem aggrediamur impigre . 
Atenim adjutore est opus . 
DOLOPHILUS Ahy ! 
ahy ! 
ahy ! 
Superi ! 
indignum facinus ! 
at illud resciet pater , dicam hercle Patricio , ubi redierit . 
Ahy ! 
, ahy ! 
, ahy ! 
PATRICIUSBene est , jam me profectum putant . 
Heus , Dolophile . 
DOLOPHILUSAt , at credebam abesse te . 
Praesentem gaudeo . 
Ahy , ahy ! 
PATRICIUSLoquere demissa voce , furcifer . 
DOLOPHILUSAhy , ahy , ahy ! 
PATRICIUSNon vis tacere ? 
DOLOPHILUSAn prohibes miseros dolere , et conqueri ? 
ahy , ahy ! 
PATRICIUSQuid clamas ? 
quid quereris ? 
DOLOPHILUSFuste contrivit humeros tuus ille gnatus . 
PATRICIUSEugenius nonne ? 
ubi est ? 
illum ego . 
. . DOLOPHILUSNon Eugenius , sed Philotas . 
PATRICIUSAh ! 
Philotas . 
Jam intelligo quis in culpa sit ; ipsum nempe verbo laeseras . 
DOLOPHILUSNequaquam . 
Sed quia te absentem putat omnia pro imperio agit . 
Immerentes Verat ; bacchatur , furit . 
Monebo certe praesentem adesse te . 
PATRICIUSManedum . 
Nihil opus est me praesentem sciat . 
DOLOPHILUSRecte dicis , neque enim praesentem veretur magis , quam absentem . 
Ahy , ahy ! 
Recrudescit dolor . 
PATRICIUSMacte animo , et querelas omitte , veni mecum . 
DOLOPHILUSQuid me vis facere ? 
PATRICIUSDicam modo . 
Adventat aliquis . 
EUGENIUS in post - scenio . 
Dolophile . 
DOLOPHILUSMe vocat Eugenius . 
PATRICIUSCave respondeas . 
Sequere , propera . 
EUGENIUSHeus , Dolophile . 
EUGENIUS Ubi lates ? 
nemone est qui de Irenaeo me doceat ? 
ubi sit , utrum verba de me cum patre fecerit , quid ab eo responsi tulerit , hoc se renunciaturum promiserat . 
Nihil retulit . 
Quid putem ? 
ah ! 
nimium intelligo . 
Nihil egit , imo quod noluit , quod nescit , mihi exilium acceleraverit . 
Heu me ! 
. 
. . Ergo adornanda profectio est , colligendae sunt sarcinulae , quas in hac recondam arcula ; et mecum auferam . 
Colligere non fuerit longus labor ; ex paternis rebus auferam nihil , praeter odium , grande onus , et jam diu collectum mihi . 
Ex maternis opibus nihil mecum asportabo praeter hanc pixidem ( Pixidem exerit in qua depicta matris imago est . 
) in qua matris depicta imago est . 
Dulce pignus ! 
pretiosa imago sed meis quotidie aspersa ac prope deleta lacrimis . 
. . O mater ! 
dilecta mater ! 
si qua tibi , post mortem tui cura Eugenii superest ( et certe superest aliqua ) illum respice , sortem ejus miserere . 
. . hei mihi ! 
tu quoad vixisti , aderas solatium , praesidium , et salus . 
. . At postquam te mihi misero immatura mors abstulit , quae me deinde manus servare potest ? 
cujus opem implorabo ? 
PHILOTASIpsum te quaerebam , Eugeni , dum nemo nos audit , paucis te volo . 
EUGENIUSQuid est , frater ? 
PHILOTASIstud depone , quod geris onus , et audi me , jam diu video et summo cum dolore video tecum agere patrem , non ut decet patrem , sed inclementer admodum . 
Id certe tuli , et fero aegerrime . 
EUGENIUSMultum tibi debet Eugenius , quod te misereat sui . 
Faxit Deus , pro ista tua in fratrem benevolentia , ut semper propitium habeas patrem . 
PHILOTASMalis tuis indolere parum est ; his etiam mederi cogito . 
EUGENIUSMitte cogitationem istam , frater , et me calamitati permittas meae . 
PHILOTASTene patiar iniqua tamdiu servitute opprimi , nec te illa coner eximere ? 
EUGENIUSVani erunt conatus tui , patrem ex infenso reddes insensissimum , hoc efficies unum . 
PHILOTASVis ergo patre semper irato frui , et hoc lentus videam ! 
EUGENIUSAh ! 
frater , non videbis diu . 
Patre irato fruar , sed absente . 
PHILOTASQuid ita ? 
EUGENIUSPaulo antequam in viam se daret pater , vocavit me , et minaci voce para te , inquit , ad proficiscendum . 
Quo me mittis , inquam ? 
Eo , respondit ille , unde neque facilis , neque promptus sit reditus . 
PHILOTASSuperi ! 
hoccine est patrem esse , nec tu tale praevertas malum ? 
EUGENIUSNam quid me vis agere ? 
PHILOTASOperam mihi mutuam pollicere , hoc unum volo . 
EUGENIUSPolliceor . 
Quod si tale infortunium averteris , frater , vitam restitueris mihi . 
PHILOTASAvertam sane . 
Ausculta , quid facere nos conveniat , vide . 
EUGENIUSAusculto . 
PHILOTASProfectus est pater . 
Non redibit ante decem , aut quindecim dies . 
EUGENIUSSic puto . 
PHILOTASNocte proxima , cum totam oppresserit familiam sopor , consurgemus . 
EUGENIUSQuid postea ? 
PHILOTASPenetrabimus in illud conclave interius , ubi pecuniam asservat pater . 
Frangemus arcam : auri quantum poterimus auferemus . 
Crastina die bene mane conscendemus equos . 
Pamphilum nobis adjungemus . 
Ibimus quo nos cumque tulerit pecunia , et fortuna melior patre . 
Quid hoc est ? 
stupes ! 
annon hoc consilium placet ? 
EUGENIUSVis me tentare , frater ; de industria facis , ex animo non loqueris . 
PHILOTASEx animo loquor . 
EUGENIUSLudis , inquam . 
PHILOTASNon ludo . 
EUGENIUSNunquam tu istud mihi consilium dabis . 
PHILOTASQuid habet consilium hoc , quod improbes ? 
EUGENIUSImo quid habet quod non improbem ? 
Egone paterna furtim exeam domo ? 
PHILOTASQua per vim expellendus es brevi . 
EUGENIUSSi expellendus sum innocens , malim quam nocens . 
Egone pecuniam surripiam patri ? 
PHILOTASQui tibi pecuniae impertit nihil , qui se oblitus est patrem . 
EUGENIUSSi se oblitus est patrem , an debeo me oblivisci filium ? 
at tu , Philota , qui me invitas ad fugam , an oblivisceris , quo sis apud patrem loco ? 
tune deseras amantem ? 
PHILOTASPutabam me loqui cum Eugenio , cum fratre . 
Errorem agnosco meum . 
EUGENIUSNon errasti . 
Hic fratrem vides , et quidem addictum tibi : sed indocilem , quod das , pravum et turpe consilium sequi . 
PHILOTASConsilium scilicet , quod mihi suggessit amor in te meus . 
EUGENIUSCredo equidem . 
Tametsi suadere culpam , odisse est , non amare . 
Sed si consilium hoc suggessit amor in me tuus , illud amor idem ex animo evertat tuo . 
PHILOTASEsto miser igitur ; quoniam ita placet , quoniam vis semper incassum queri , e calamitate nunquam emergere . 
EUGENIUSHuc tua recidit in fratrem misericordia , ut misero convicium adjicias , crudelis ! 
PHILOTASAbi : misericordia indignus es . 
EUGENIUSAh ! 
DOLOPHILUS Occurit mihi uterque , commode dicam , an incommode . 
Ah ! 
PHILOTASQuid tibi vis , furcifer ? 
EUGENIUSQuid affers novi ? 
DOLOPHILUSAh ! 
tristem utrique nuncium affero , tibi vero maxime , Philota . 
PHILOTASQuid accidit ? 
DOLOPHILUSDum egredior domo , reperi hominem in via , qui narravit , ah . 
. . EUGENIUSQuid est ? 
DOLOPHILUSPatricius , herus meus , pater utriusque vestrum , ah ! 
. 
. . EUGENIUSPatricius ! 
PHILOTASNon vis absolvere ? 
DOLOPHILUSSine me respirare paululum . 
Patricius dum Rothomagum petit , equo indomito vectus , ad amici hortos in proximo suburbio positos voluit divertere ; trajiciendus fuit pons ligneus . 
Ibi restitare suspiciosus equus , urgere Patricius , et ilia calcaribus fodere . 
Ille doloris impatiens adversus stimulum recalcitrat . 
Erigit se in pedes , subsilit et gravi succussu equitem in altam fossam trans pontem dejicit . 
Ah ! 
. 
. . EUGENIUS Me miserum ! 
occidit pater , et quidem iratus mihi . 
Ah ! 
PHILOTASQuid ploras , Eugeni , quid ejulas ? 
nondum audivisti quid iste casus importaverit mali . 
EUGENIUSOccidit , inquam , pater , occidit . 
Hei , mihi ! 
PHILOTASQuin tu narrare pergis ? 
DOLOPHILUSStatim accurunt cum famulo homines qui cadentem viderant . 
Descendunt in fossam , afflictum et jacentem erigunt , suscipiunt manibus , vicinam in domum transferunt , ibi lecto imponitur semianimis , sine voce , sine motu , sine halitu , ut pro mortuo habitus sit . 
Nullum tamen exstabat vulnus in capite , aut in reliquo corpore . 
Malum quippe totum erat intus . 
Tandem variis excitatus modis redit ad se paululum , attollit caput , vos ambos vocat . 
EUGENIUSMe vocat ? 
ah si me novisset pater , amavisset ; et noverit , si vivet . 
DOLOPHILUSAh ! 
non vivet . 
Mox cervice lassa aegrum reponit caput , graves et longos ciet gemitus , morienti similis , et morti proximus . 
EUGENIUS Ibo , certe , ibo . 
PHILOTASQuorsum ibis ? 
EUGENIUSIbo ; et extremos spiritus morientis legam . 
PHILOTASSiste Eugeni , siste ; prius vivere desierit pater , quam ad ipsum perveneris . 
EUGENIUSSaltem amplectar mortuum , quem amplecti vivum non licuit . 
Duc me , Dolophile . 
PHILOTASQuo ruis , frater , tune luctu perditus exeas domo , et urbem ululatu compleas ? 
EUGENIUSSinite ( conatur se subducere , fratri et famulo . 
) Patrem videam , et morienti vel mortuo commoriar . 
Ah , ah , ah ! 
. 
. . Jam morior . 
Hic deliquium animi patitur . 
PHILOTASFrater , curabis patrium funus . 
Aliae me manent curae . 
Cito aperiendum istud conclave . 
Pede pulsat januam conclavis , quasi illam emoturus . 
DOLOPHILUSEgo quid faciam ? 
PHILOTASQuaere tibi dominum , et domum . 
DOLOPHILUSHui ! 
tam cito , oh ! 
. 
DOLOPHILUS Atenim , Eugeni , quid agis ! 
. 
. . heus tu , Eugeni , nihil respondes . 
. . Expirat , credo ; Eugeni . 
. . surge . 
. . Eugeni . 
. . vivit pater . 
. . me miserum ! 
occidit . 
. . quid tam diu latitas , here , quid ultra expectas . 
Veni ocius , aut Comoedia nostra veras dabit lacrimas . 
PATRICIUSAh ! 
caligant oculi ! 
non sum apud me , neque ubi sim sat scio . 
. . Superi ! 
quid audivi ? 
DOLOPHILUSAt vide . 
. . Eugeni . 
. . non reviviscit . 
PATRICIUSPhilotas ! 
DOLOPHILUSVivit Philotas . 
Eugenius occidit . 
Eugeni , animum extinxit dolor . 
Eugeni ! 
. 
. . PATRICIUS Eugeni , Eugeni , vive , non sum mortuus , audi me patrem , aspice . 
EUGENIUSAh . 
. . ah . 
. . DOLOPHILUSBene est , redit ad se . 
Irenaeum accerso , ut imperasti . 
EUGENIUS Ha . 
. . ha . 
. . ha . 
. . vigilone , an dormio ? 
Ha ! 
PATRICIUS Respice me . 
. . EUGENIUS Ah ! 
Superi ! 
redit umbra patris . 
Ah ! 
PATRICIUS Quem fugis ? 
EUGENIUS Ah ! 
perii , miser . 
Ah ! 
ah ! 
ah ! 
PATRICIUSConsiste , Eugeni , consiste . 
EUGENIUS Umbra , flebilis umbra , quid me prosequeris ? 
Pater , saltem placabilis esto post mortem . 
PATRICIUSUmbra non sum . 
Corpus solidum vides et vivum . 
Nunquam fui mortuus . 
EUGENIUSTune pater ? 
PATRICIUSNate , patrem agnosce . 
EUGENIUS Ignosce , pater optime , si quid . 
. . PATRICIUS Te filium , ah ! 
te filium agnosco meum . 
EUGENIUS Pater suavissime ! 
PATRICIUSTu eris deinceps amor patris et deliciae . 
Ah ! 
Philota perfide ! 
EUGENIUSPater amantissime . 
IRENAEUS Oh ! 
quid istud est , Patrici . 
Quaenam ista tam repentina mutatio ? 
PATRICIUSAh ! 
Irenaee , filium vides , qui solus patri superest . 
IRENAEUSNonne vivit Philotas ? 
PATRICIUSPhilotas , Philotas ! 
vocem intercludit dolor . 
Hoccine est amari ? 
Philotas , quem exanimatum iri credideram , si me tentatum audiret morbo vel levissimo , Philotas me morti proximo audivit animo quieto , siccis oculis , perfidus ! 
IRENAEUSNon omnes capiunt adolescentes quanti sua interest patrem diu vivere . 
PATRICIUSSic amantem redamat ingratus . 
Ah ! 
. 
. . Dolore obrutus in cathedram cadit , et vultum pallio involvit . 
PHILOTAS Istam omitte januam , Pyracmon . 
PATRICIUSQuid audio ? 
EUGENIUSOccuram et monebo . 
PATRICIUSConsiste . 
PHILOTASNon hoc , sed aliud referandum est conclave . 
PATRICIUS Absistamus paululum . 
Illic delitescite dum . 
. . PHILOTAS Cito , cito seram hanc mihi revelle . 
PATRICIUS Quo properas , sacrilege . 
EUGENIUS Clementer , obsecro . 
PHILOTASSuperi , ubi sum ? 
PATRICIUS Quid agis , furcifer ? 
PYRACMONAn mortui reviviscunt ? 
IRENAEUS Absiste isthinc ocius . 
. . tuque , Philota , fuge . 
PATRICIUSNunquam hodie effugiet . 
Tu me vivum et spirantem adhuc spoliare velis , carnifex ? 
PHILOTAS Te mortuum Dolophilus dixerat . 
PATRICIUSNon dixit . 
Illum audivi , illic aderam . 
Sed esto , dixerit . 
Tu mortuo sic parentas , impie ! 
IRENAEUSAbsiste , Philota ! 
PATRICIUSAt quid cessas ? 
quin pecuniam et vitam eripis , quin vivum sepelis , barbare ? 
PHILOTASMene mortis tuae cupidum putas ? 
PATRICIUSIllam expetis . 
Id testatum habeo , et dictis , et factis , et scriptis . 
PHILOTASEt scriptis ? 
quibus scriptis ? 
PATRICIUSEpistolam habeo . 
PHILOTASQuam epistolam ? 
EUGENIUSFrater , quid isthic moraris ? 
PATRICIUS Sume , ingrate , lege ; aude negare te has scripsisse litteras . 
PHILOTASNon nego , fateor . 
PATRICIUSFateris , ego credere non potui , demens ! 
nec te patri tandiu , fucum fecisse pudet , parricida ? 
IRENAEUSDesine objurgationum , Patrici ; te , Philota , non patiar isthic ultra resistere ; abscede . 
PATRICIUS Vix possum mihi temperare quin ipsum ruam , agam , rapiam . 
IRENAEUS Quiesce , Patrici ; teque ad misericordiam revoca . 
PATRICIUS Itane perfidus , impius , barbarus ? 
ah ! 
IRENAEUSConvicia nihil prosunt . 
PATRICIUSDeficit animus prae dolore . 
EUGENIUSFer opem patri , Irenaee , nondum audeo proprius accedere . 
PATRICIUSAccede , nate , ne verere , amplectere . 
Ah ! 
Eugeni , ah fili ! 
dilecte fili ! 
solatium patris unicum . 
. . ah ! 
ah ! 
Philota , scelerate Philota ! 
IRENAEUSOmitte nos , Eugeni , et amore paterno fac te semper dignum exhibeas . 
EUGENIUSId praestabo , quantum potero . 
Tu , quaeso , patrem Philotae reconcilia , si potes , et bene vale . 
IRENAEUSNosti jam liberos , Patrici . 
PATRICIUSAh nimium novi , Irenaee , tu me errore levasti hodie , sed nisi consolaberis , moriar . 
Philotas perfidus ! 
Philotas ! 
quis hoc crederet ? 
. 
. . Non , non possum ultra vivere . 
Surgit , et in parietem irruit quasi muro caput impacturus . 
IRENAEUSVive , Patrici , vive , ut emendes Philotam , ut ipse te emendes et liberos amare discas . 
PATRICIUSCertum est , neminem amabo deinceps . 
IRENAEUSQuid ? 
ne Eugenium quidem amabis ? 
quem tu expertus es tam amantem tui . 
PATRICIUSNon . 
Ne forte amando faciam ex amante perfidum . 
IRENAEUSNon omnes eodem sunt ingenio adolescentes . 
Multi sunt quos parentes amare possint , absque periculo . 
Nec unquam liberos amando perdit pater , cum prudenter amat . 
PATRICIUSDoce igitur quid sit prudenter amare , nam ego . 
. . IRENAEUSNon is ego sum alios qui edoceam . 
Illud tamen dicam quod ipsa natura praescribit , et ratio comprobat . 
Sit aequalis , vel certe videatur aequalis in omnes liberos paternus amor . 
Ne sit severus nimis , aut nimis remissus ; parcus nimis , aut nimis prodigus . 
Atque ut multa uno verbo complectar , liberos non propter se ipsum amet pater , sed propter ipsos , et id curet ut amando faciat meliores . 
Ego te nimium moror . 
Has litteras accipe , et ubi Rothomagum perveneris , ipse , nisi molestum est , amicis , quibus inscriptae sunt , redde . 
PATRICIUSAccipio lubens , et reddam sedulo , sed non proficiscar hodie . 
IRENAEUSEcquid causae est cur destinatum iter omittas ? 
PATRICIUSIta sum aeger animo et corpore , ut non ausim pedem efferre domo . 
Et male metuo , ne mala tussis redeat . 
Hon , hon , hon . 
Lectum peto . 
IRENAEUSAbjice omnem animi aegritudinem , Patrici , et tibi gratulare quod simulando , et quasi comoediam agendo . 
. . PATRICIUSHon . 
Qualem comoediam ? 
IRENAEUSTibi gratulare , inquam , quod illud deprehenderis in quo parentes errant plerique , quatenus sint cari liberis , et quomodo ipsi amandi sint liberi . 
Vale . 
PATRICIUSSi me valere vis ; fac ut Philotam culpae poeniteat suae , et Eugenius alterius exemplo ne peccet . 
IRENAEUSId praestabis ipse , et si quid in ea re potero , adjuvabo . 
Iterum vale . 
PATRICIUSEt tu valeto , Irenaee . 
. . Ex me documentum sumite , amore nimio excaecati patres , et alieno edocti periculo , liberos prudenter amare discite . 
