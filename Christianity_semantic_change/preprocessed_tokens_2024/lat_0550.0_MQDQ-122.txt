certaque non certis cecidere concita tempestas rutilans illuminat orbem . 
Aeolus imbrifero flatu turbata procellis corripit arua . 
Notus picea caligine tectus scinditque omne latus pelagi reuolumine murmurat Auster . 
uoluitur hinc Boreas , nec iam mare sufficit Euro , et freta disturbata sibi inuoluit harena . 
et cum reuocato a cardine ponto omnia miscentur . 
pulsat mare sidera caeli . 
in sese glomeratur hiems ; pariterque morantur nubila , grando , niues , zephyri , freta fulgura , nimbi . 
flamma uolat uento , mugit mare conturbatum . 
ereptaque die remus non inuenit undas . 
hinc Notus , hinc Boreas , hinc Africus horridus instat . 
ipse tridente suo Neptunus spargit harenas . 
Triton terribili cornu cantabat in undis . 
Per sordes gradior , sed cordis conscia non sum , sic rosa in spinis nescit compungi mucrone . 
piratae rapuerunt me gladio ferientis iniquo . 
lenoni nunc uendita non uiolaui pudorem . 
ni fletus luctus lacrimae de amissis essent , nobilior me nulla , pater si nosset ubi essem . 
regali genere et stirpe propagata piorum , sed contemptam habeo et iubeor adeo laetari ! 
fige modum lacrimis curasque resolue dolorum , redde oculos caelo atque animos ad sidera tolle ! 
mox aderit deus ille creator omnium et auctor , non sinet hos fletus casso maerore relinqui . 
