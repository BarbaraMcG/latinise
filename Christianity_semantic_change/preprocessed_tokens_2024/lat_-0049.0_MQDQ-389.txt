Aegrotis medicus magis est quam sanis opus . 
Aliena uitia proferens tua audias . 
Alienum agas ita ut tuum non neglegas . 
Ames probatos , non amatos post probes . 
Amici uinclum arctissimum est sapientia . 
Amicos esse nolim , qui sunt diuites . 
Amicum laedit , etiam qui laedit ioco . 
Amicum raro acquiras , amittas cito . 
Amicus non est , nisi fortunae est particeps Amittunt sua plerique , cum aliena appetunt . 
Armare nescit , milites quem non amant . 
Armarium caue pectore habeas doctius . 
Artem sequare honestam , bene quam didiceris . 
Audendo uirtus crescit , tardando timor . 
Audendum est in periclo , ut possis uincere . 
Aut poena est aurum aut decus aut parricidium . 
Aut tibi ipse sis necesse est uilis aut pecunia . 
Auidissimus quisque est egeno proximus . 
Barba tangenda te uirum esse memineris . 
Bello homines gladius , pace luxus uulnerat . 
qui loquitur , esse amicus coepit , qui male , desinit . 
si egeris , tibi ipse personam dabis . 
Beneficio saepe inimicos dando torqueas . 
Beneficium acceptum aeternae infigas memoriae . 
Beneficium ad homines consenescit celeriter . 
Blandiloquum caue amicum : semper dulcedo in amarum abierit . 
Blandum etiam in seruos esse oportet qui imperat . 
Boni futuri spes malorum est remedium . 
Bonus esse in alios non potest , qui in se est malus . 
Breuis sit ratio amicis , longa oratio . 
Caue amici inuidias inimici insidiis magis . 
Caue , quod turpe est facere , credas esse honestum dicere . 
Caue quicquam dicas , nisi quod scieris optime . 
Caue uincat error te aut decipiat cupiditas . 
Conscientia animi didicit maledictum contemnere . 
Conscientiae quam famae potius est intendere . 
Consilium luce , nocte agas conuiuium . 
Cui quod dictum est non iuratum est , iuranti non creditur . 
Damnum pudoris praestanti ingrate est lucrum . 
Dat gratius beneficium , qui dat celerius . 
Decipias securitate grauius aduersarium . 
De inimicis intra parietes quaerenda est uictoria . 
Despicias melius uitam quam custodias . 
Difficile amicos re probare est prospera . 
[ Difficilius cum dolore conuenit sapientiae . 
Diu deliberandum , faciendum est cito . 
Dubitare noli facere , quod promiseris . 
Edas ut uiuas ; ut edas , noli uiuere . 
Erubescere est utilius iuuenem quam pallescere . 
Et oculi et aures uulgi testes sunt mali . 
Excutias quicquid audias : credas proba . 
Exstructum super cloacam templum forma est mulieris . 
Facile crimen ut sagitta figitur , aegre expellitur . 
Feminae uno oculo dolorem flent , insidias altero . 
Firmo est in regno , qui agnoscit , quod imperat . 
Foris saepe aliis seruit , qui saeuit domi . 
Fortuna ut medicus caecat multos inscius . 
Fugias parare sumptuosas nuptias . 
Fulmen aduersum hostes ducis est in ciues humanitas . 
Geminatur auctore indigno laesi dolor . 
Geminatur ueniens dolor , a quo non merueris . 
Gerunt cum timidis etiam bellum insomnia . 
Gloriam minuis , fortunae ubi auxeris licentiam . 
Grauissima ira est , diis quae tradit , quod dolet . 
Grauius est binis amicis , quam inimicis esse arbitrum . 
Homo commendatus nemo natura est nouus . 
Idem amico praestes , tibi quod praestari uelis . 
Ignoscas semper alteri , nunquam tibi . 
Immensa uerbi mensura est non proditi . 
Imperium qui nimis adstringit , soluit nimis . 
Imputes conuicium tibi cum malis conuiuium . 
In quem plus potes peccare , plus peccare desinas . 
In tuo potius suscipias , quam alieno opere sarcinam . 
Iniustae uites causae confidentiam . 
Inuidia semper aduersa est felicibus . 
Ira premetur , qui non iram presserit . 
Irae exitus fit paenitentiae initium . 
Is minimum eget mortalis , qui minimum cupit . 
Ita agas alienum , ut tuum non neglegas negotium . 
Ita amicus sis , inimicus ut ne esse horreas . 
Iustitia erga inferiores est uerissima . 
Labor imperantis militum est securitas . 
Liberi et serui personam confundit mendacium . 
Loquare quod delectat , facias quod iuuat . 
Lucrum omne turpe fugias ut dispendium . 
Magni minores saepe fures puniunt . 
Male iudicat qui de se nescit alterum . 
Malis exhibeas fortiter patientiam . 
Maxime consilio officiunt ira et festinatio . 
Meliorem mala quem carpit lingua iudicat . 
Melius cauere est quam pauere instantia . 
Miserarum rerum portus est patientia . 
Moribus multo quam rebus te praestat splendescere . 
Multo turpius damnatur , cui delictum ignoscitur . 
Mutuum si amico dederis , des utrumque perditum . 
Nec morbum noli nec pauperiem obtexere . 
Nemo putari fortis nisi sapiens potest . 
Nemo unquam sapiens proditori credidit . 
Nil est quod renuat , qui perfecte diligit . 
Nil nemo amittit unquam , nisi qui nil habet . 
Nil pensi habere insanientem est uiuere . 
Nil posse est esse mortuum , non uiuere . 
Nil tam pestiferum , quam luxuria est hominibus . 
Nocens fit , hominis ubi succubuerit fides . 
Nolle peccare , ubi potueris , pretium est innocentiae . 
Non debet potens admittere quae delicta corrigit . 
Non liber animi est , quem inflammat superbia . 
Non posse adiuuare egenos pauperum una est calamitas . 
Non tristem a sermone oportet principis discedere . 
Non uiuit , qui nil cogitat nisi uiuere . 
Nunquam mortales esse amicitias decet . 
O beatam ciuitatem , pace quae bellum timet ! 
Omnia consulenda , sed non omnia sunt ab omnibus . 
Patientibus sis ipse pro solacio . 
Paucis qui plurima dicit , dicit optime . 
Pessima ars perfidia in damnum crescit augmentis suis . 
[ Perpetuo uincit , qui utitur clementia . 
] Plus prodest cum amico occidi , quam cum inimico uiuere . 
Poenam a quo mereas , frustra praesidium petas . 
Praesentem decet laudare , premere absentem non docet . 
Praeteritae aetatis actus in famam migrat . 
Pupillus est auarus aetatis breuis . 
Quaerendae et tuendae habendus est modus pecuniae . 
Qui damnat innocentem , semper est reus . 
Qui dolorem fert patienter , inimicos ulciscitur . 
Qui in suos tulit arma , inimicus est communis omnium . 
Qui iacit , non cui irrogata est iniuste , habet infamiam . 
Qui unum imitatus fuerit , illi nunquam auctori par erit . 
[ Qui metuit contumeliam , raro accipit . 
] [ Qui non corripit peccantem gnatum , peccare imperat . 
] Qui non dolendo uincitur , uincit dolor . 
Quod dubitas , animo uetitum noli admittere . 
Quod habes , sic utaris , ut non alienum desideres . 
Rapienda , non capienda agendi occasio est . 
Rectum capere scit consilium , qui dignoscit , quod nocet . 
[ Respicere nil consueuit iracundia . 
] Rixa amicorum animos soluit , confirmat sapientia . 
Saepe fortuna innocentem , nunquam spes bona deserit . 
Sapientia est ferienda ab insipientibus . 
Semper sit , quem audieris solus , sermo apud te conditus . 
Sequare amicum , optasse quem non sit pudor . 
Seruilem fugit stultitia cultum , mores non fugit . 
Seueritatem prodas caue libidini . 
Socia est et consors mortis uita ingloria . 
Stultum est aliis imperare uelle , qui nescit sibi . 
Superat conscientia , quicquid lingua mala confinxerit . 
Tacere nemo stultus in uino potest . 
Tacere nunquam , saepe paenituit loqui . 
Telum fuit grauissimum patribus fides . 
Temperat ius , quod fortuna dat , quod ius , sapientia . 
Tibi putes recte perisse , quo nil praestiteris , diem . 
Vbi ipse metuas , consultores praeuenis . 
Vbi noueris , adulator nil proficit . 
Vbi pax placuerit , absit belli mentio . 
Vt laqueus innocentum est blandiloquus malus . 
Vt sis , qui uelis uideri , ad gloriam uia proxima est . 
[ Velox consilium sequitur paenitentia . 
] Verbosa lingua est argumentum malitiae . 
Veritatis breuis est sermo , longa uox mendacii . 
Vindicta ex inimico periit , si te inimicum senserit . 
[ Viri boni est nescire facere iniuriam . 
] Vulgus imperitum ad iustum una adstringit necessitas . 
