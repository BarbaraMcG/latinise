auersa superis regna manesque impios dominumque regni tristis et dominam fide meliore raptam , uoce non fausta precor . 
atram cruentis manibus amplexae facem , adeste , thalamis horridae quondam meis quales stetistis : coniugi letum nouae letumque socero et regiae stirpi date . 
Num peius aliquid ? 
quod precer sponso malum ? 
similesque matri parta iam , parta ultio est : peperi . 
Querelas uerbaque in cassum sero ? 
non ibo in hostes ? 
per solita puri spatia decurrit poli ? 
non redit in ortus et remetitur diem ? 
gemino Corinthos litori opponens moras cremata flammis maria committat duo . 
hoc restat unum , pronubam thalamo feram ut ipsa pinum postque sacrificas preces caedam dicatis uictimas altaribus . 
Per uiscera ipsa quaere supplicio uiam , si uiuis , anime , si quid antiqui tibi remanet uigoris ; pelle femineos metus et inhospitalem Caucasum mente indue . 
uidebit Isthmos . 
maiora iam me scelera post partus decent . 
accingere ira teque in exitium para furore toto . 
paria narrentur tua repudia thalamis : quo uirum linques modo ? 
hoc quo secuta es . 
quae scelere parta est , scelere linquenda est domus . 
Ad regum thalamos numine prospero qui caelum superi quique regunt fretum adsint cum populis rite fauentibus . 
et cornu retinet diuite copiam , donetur tenera mitior hostia . 
praecingens roseo tempora uinculo . 
Et tu , quae , gemini praeuia temporis , tarde , stella , redis semper amantibus : te matres , auide te cupiunt nurus quamprimum radios spargere lucidos . 
et quas Aonius latex Alpheosque sacer lauat . 
aptat qui iuga tigribus , nec non , qui tripodas mouet , frater uirginis asperae , cedet Castore cum suo Pollux caestibus aptior . 
Sic , sic , caelicolae , precor , uincat femina coniuges , uir longe superet uiros . 
Haec cum femineo constitit in choro , unius facies praenitet omnibus . 
sic cum sole perit sidereus decor , et densi latitant Pleiadum greges , cum Phoebe solidum lumine non suo orbem circuitis cornibus alligat . 
perfusus rubuit , sic nitidum iubar pastor luce noua roscidus aspicit . 
felix Aeoliam corripe uirginem nunc primum soceris sponse uolentibus . 
Concesso , iuuenes , ludite iurgio , hinc illinc , iuuenes , mittite carmina : rara est in dominos iusta licentia . 
Candida thyrsigeri proles generosa Lyaei , multifidam iam tempus erat succendere pinum : excute sollemnem digitis marcentibus ignem . 
si qua peregrino nubit furtiua marito . 
Occidimus : aures pepulit hymenaeus meas . 
uix ipsa tantum , uix adhuc credo malum . 
deserere durus ? 
merita contempsit mea qui scelere flammas uiderat uinci et mare ? 
adeone credit omne consumptum nefas ? 
incerta uecors mente non sana feror partes in omnes ; unde me ulcisci queam ? 
utinam esset illi frater ! 
est coniunx : in hanc ferrum exigatur . 
hoc meis satis est malis ? 
si quod Pelasgae , si quod urbes barbarae nouere facinus quod tuae ignorent manus , nunc est parandum . 
quam saepe fudi sanguinem et nullum scelus irata feci : saeuit infelix amor . 
Quid tamen Iason potuit , alieni arbitri iurisque factus ? 
furiose , loquere . 
si potest , uiuat meus , ut fuit , Iason ; si minus , uiuat tamen memorque nostri muneri parcat meo . 
gnatis et arto pignore astrictam fidem dirimit : petatur , solus hic poenas luat , quas debet . 
alto cinere cumulabo domum ; uidebit atrum uerticem flammis agi Malea longas nauibus flectens moras . 
Sile , obsecro , questusque secreto abditos manda dolori . 
grauia quisquis uulnera patiente et aequo mutus animo pertulit , referre potuit : ira quae tegitur nocet ; professa perdunt odia uindictae locum . 
Leuis est dolor , qui capere consilium potest et clepere sese : magna non latitant mala . 
libet ire contra . 
Siste furialem impetum , alumna : uix te tacita defendit quies . 
Fortuna fortes metuit , ignauos premit . 
Tunc est probanda , si locum uirtus habet . 
Numquam potest non esse uirtuti locus . 
Spes nulla rebus monstrat adflictis uiam . 
Qui nil potest sperare , desperet nihil . 
nihilque superest opibus e tantis tibi . 
Medea superest : hic mare et terras uides ferrumque et ignes et deos et fulmina . 
Rex est timendus . 
Rex meus fuerat pater . 
Non metuis arma ? 
Sint licet terra edita . 
Moriere . 
Cupio . 
Profuge . 
Paenituit fugae . 
Medea Fiam . 
Mater es . 
Cui sim uide . 
Profugere dubitas ? 
Fugiam , at ulciscar prius . 
Vindex sequetur . 
Forsan inueniam moras . 
animosque minue : tempori aptari decet . 
Fortuna opes auferre , non animum potest . 
Sed cuius ictu regius cardo strepit ? 
ipse est Pelasgo tumidus imperio Creo . 
nondum meis exportat e regnis pedem ? 
molitur aliquid : nota fraus , nota est manus . 
cui parcet illa quemue securum sinet ? 
abolere propere pessimam ferro luem equidem parabam : precibus euicit gener . 
concessa uita est , liberet fines metu abeatque tuta . 
fert gradum contra ferox minaxque nostros propius affatus petit . 
Arcete , famuli , tactu et accessu procul , iubete sileat . 
aliquando discat . 
Vade ueloci uia monstrumque saeuum horribile iamdudum auehe . 
Quod crimen aut quae culpa multatur fuga ? 
Quae causa pellat , innocens mulier rogat . 
Si iudicas , cognosce , si regnas , iube . 
Aequum atque iniquum regis imperium feras . 
Iniqua numquam regna perpetuo manent . 
I , querere Colchis . 
Redeo : qui auexit , ferat . 
Vox constituto sera decreto uenit . 
aequum licet statuerit , haud aequus fuit . 
Auditus a te Pelia supplicium tulit ? 
sed fare , causae detur egregiae locus . 
sceptris superbas quisquis admouit manus , qua coepit ire , regia didici mea . 
auoque clarum Sole deduxi genus . 
inclusa ripis uidua Thermodontiis , hoc omne noster genitor imperio regit . 
generosa , felix , decore regali potens fulsi : petebant tunc meos thalamos proci , qui nunc petuntur . 
praecepsque regno eripuit , exilio dedit . 
protegere . 
Solum hoc Colchico regno extuli , decus illud ingens Graeciae et florem inclitum , praesidia Achiuae gentis et prolem deum seruasse memet . 
uobis reuexi ceteros , unum mihi . 
Incesse nunc et cuncta flagitia ingere : fatebor ; obici crimen hoc solum potest , Argo reuersa . 
Pelasga tellus , hic tuus primum gener tauri ferocis ore flagranti occidet . 
hoc est penes te . 
si placet , damna ream ; sed redde crimen . 
latebrasque uiles : urbe si pelli placet , detur remotus aliquis in regnis locus . 
generum exulem legendo et adflictum et graui terrore pauidum , quippe quem poenae expetit letoque Acastus regna Thessalica optinens . 
discissa membra , cum dolo captae tuo piae sorores impium auderent nefas . 
proculque uestro purus a coetu stetit . 
tecum aufer herbas , libera ciues metu , alia sedens tellure sollicita deos . 
Profugere cogis ? 
redde fugienti ratem uel redde comitem fugere cur solam iubes ? 
non sola ueni . 
utrumque regno pelle . 
cur sontes duos distinguis ? 
totiens nocens sum facta , sed numquam mihi . 
Iam exisse decuit . 
quid seris fando moras ? 
Supplex recedens illud extremum precor , ne culpa natos matris insontes trahat . 
Vade : hos paterno ut genitor excipiam sinu . 
fortasse moriens . 
Fraudibus tempus petis . 
Quae fraus timeri tempore exiguo potest ? 
Nullum ad nocendum tempus angustum est malis . 
Parumne miserae temporis lacrimis negas ? 
unus parando dabitur exilio dies . 
Nimis est , recidas aliquid ex isto licet ; et ipsa propero . 
Capite supplicium lues , clarum priusquam Phoebus attollat diem nisi cedis Isthmo . 
uocat precari festus Hymenaeo dies . 
dubioque secans aequora cursu potuit tenui fidere ligno inter uitae mortisque uices nimium gracili limite ducto . 
Attica tardus plaustra Bootes , nondum Boreas , nondum Zephyrus nomen habebant . 
nunc in summo religare loco , cum iam totos auidus nimium nauita flatus optat et alto rubicunda tremunt sipara uelo . 
uidere procul fraude remota . 
sua quisque piger litora tangens patrioque senex factus in aruo , paruo diues nisi quas tulerat natale solum non norat opes . 
dissaepti foedera mundi traxit in unum Thessala pinus iussitque pati uerbera pontum partemque metus fieri nostri mare sepositum . 
mare deprensum . 
Palluit audax Tiphys et omnes labente manu misit habenas , Orpheus tacuit torpente lyra ipsaque uocem perdidit Argo . 
Quid cum Siculi uirgo Pelori , rabidos utero succincta canes , omnis pariter soluit hiatus ? 
quis non totos horruit artus totiens uno latrante malo ? 
paene coegit Sirena sequi ? 
Quod fuit huius pretium cursus ? 
aurea pellis maiusque mari Medea malum , merces prima digna carina . 
quaeritur Argo quaelibet altum cumba pererrat . 
uenient annis saecula seris , quibus Oceanus uincula rerum laxet et ingens pateat tellus Tethysque nouos detegat orbes nec sit terris ultima Thule . 
Alumna , celerem quo rapis tectis pedem ? 
resiste et iras comprime ac retine impetum . 
talis recursat huc et huc motu effero , furoris ore signa lymphati gerens . 
flammata facies , spiritum ex alto citat , proclamat , oculos uberi fletu rigat , renidet : omnis specimen affectus capit . 
haeret : minatur aestuat queritur gemit . 
quo pondus animi uerget ? 
ubi ponet minas ? 
ubi se iste fluctus franget ? 
exundat furor . 
non facile se cum uersat aut medium scelus ; se uincet : irae nouimus ueteris notas . 
magnum aliquid instat , efferum immane impium : uultum Furoris cerno . 
di fallant metum ! 
Si quaeris odio , misera , quem statuas modum , imitare amorem . 
regias egone ut faces inulta patiar ? 
tanto petitus ambitu , tanto datus ? 
Titana tantis Aetna feruebit minis ? 
non rapidus amnis , non procellosum mare pontusue coro saeuus aut uis ignium adiuta flatu possit inhibere impetum irasque nostras : sternam et euertam omnia . 
Timuit Creontem ac bella Thessalici ducis ? 
amor timere neminem uerus potest . 
laxare certe tempus immitis fugae genero licebat liberis unus dies datus est duobus . 
non queror tempus breue : multum patebit . 
et cuncta quatiam . 
Recipe turbatum malis , era , pectus , animum mitiga . 
Sola est quies , mecum ruina cuncta si uideo obruta : mecum omnia abeant . 
trahere , cum pereas , libet . 
nemo potentes aggredi tutus potest . 
O dura fata semper et sortem asperam , cum saeuit et cum parcit ex aequo malam ! 
praestare meritis coniugis , leto fuit caput offerendum ; si mori nollem , fide misero carendum . 
non timor uicit fidem , sed trepida pietas : quippe sequeretur necem proles parentum . 
Iustitia , numen inuoco ac testor tuum : nati patrem uicere . 
quin ipsam quoque , etsi ferox est corde nec patiens iugi , consulere natis malle quam thalamis reor . 
atque ecce , uiso memet exiluit , furit , fert odia prae se : totus in uultu est dolor . 
penatibus profugere quam cogis tuis . 
ad quos remittis ? 
Phasin et Colchos petam patriumque regnum quaeque fraternus cruor perfudit arua ? 
quas peti terras iubes ? 
quae maria monstras ? 
per quas reuexi nobilem regum manum adulterum secuta per Symplegadas ? 
patruamne Iolcon , Thessala an Tempe petam ? 
quascumque aperui tibi uias , clausi mihi quo me remittis ? 
nec das . 
eatur . 
regius iussit gener : nihil recuso . 
dira supplicia ingere : merui . 
numquam peperci , perque praeteritos metus , per caelum et undas , coniugi testes mei , miserere , redde supplici felix uicem . 
quas quia referta uix domus gazas capit , ornamus auro nemora , nil exul tuli nisi fratris artus : hos quoque impendi tibi ; tibi patria cessit , tibi pater frater pudor hac dote nupsi . 
redde fugienti sua . 
Perimere cum te uellet infestus Creo , lacrimis meis euictus exilium dedit . 
Poenam putabam : munus , ut uideo , est fuga . 
Dum licet abire , profuge teque hinc eripe : grauis ira regum est semper . 
praestas Creusae : paelicem inuisam amoues . 
Medea amores obicit ? 
Et caedem et dolos . 
Obicere crimen quod potes tandem mihi ? 
Quodcumque feci . 
Restat hoc unum insuper , tuis ut etiam sceleribus fiam nocens . 
Tua illa , tua sunt illa : cui prodest scelus , is fecit omnes coniugem infamem arguant , solus tuere , solus insontem uoca : tibi innocens sit quisquis est pro te nocens . 
Ingrata uita est cuius acceptae pudet . 
Retinenda non est cuius acceptae pudet . 
Quin potius ira concitum pectus doma , placare natis . 
Abdico eiuro abnuo meis Creusa liberis fratres dabit ? 
Regina natis exulum , afflictis potens . 
Ne ueniat umquam tam malus miseris dies , qui prole foeda misceat prolem inclitam , Phoebi nepotes Sisyphi nepotibus . 
Quid , misera , meque teque in exitium trahis ? 
abscede , quaeso . 
Supplicem audiuit Creo . 
Quid facere possim , loquere . 
Pro me uel scelus . 
Est et his maior metus Medea . 
nos confligere . 
certemus sine , sit pretium Iason . 
Cedo defessus malis . 
et ipsa casus saepe iam expertos time . 
Fortuna semper omnis infra me stetit . 
Acastus instat . 
Propior est hostis Creo : utrumque profuge . 
non ut in socerum manus armes nec ut te caede cognata inquines Medea cogit : innocens mecum fuge . 
Et quis resistet , gemina si bella ingruant , Creo atque Acastus arma si iungant sua ? 
His adice Colchos , adice et Aeeten ducem , Scythas Pelasgis iunge : demersos dabo . 
Alta extimesco sceptra . 
Ne cupias uide . 
Suspecta ne sint , longa colloquia amputa . 
Nunc summe toto Iuppiter caelo tona , intende dextram , uindices flammas para omnemque ruptis nubibus mundum quate . 
uel me uel istum : quisquis e nobis cadet nocens peribit , non potest in nos tuum errare fulmen . 
Sana meditari incipe et placida fare . 
si quod ex soceri domo potest fugam leuare solamen , pete . 
Contemnere animus regias , ut scis , opes potest soletque ; liberos tantum fugae habere comites liceat , in quorum sinu lacrimas profundam . 
te noui gnati manent . 
pietas uetat : namque istud ut possim pati , non ipse memet cogat et rex et socer . 
haec causa uitae est , hoc perusti pectoris curis leuamen . 
spiritu citius queam carere , membris , luce . 
Sic natos amat ? 
bene est , tenetur , uulneri patuit locus . 
Suprema certe liceat abeuntem loqui mandata , liceat ultimum amplexum dare : gratum est . 
maneant in animo uerba : melioris tibi memoria nostri sedeat ; haec irae data oblitterentur . 
Omnia ex animo expuli precorque et ipse , feruidam ut mentem regas placideque tractes : miserias lenit quies . 
Discessit . 
itane est ? 
uadis oblitus mei et tot meorum facinorum ? 
excidimus tibi ? 
numquam excidemus . 
hoc age , omnis aduoca uires et artes . 
fructus est scelerum tibi nullum scelus putare . 
timemur . 
hac aggredere , qua nemo potest quicquam timere . 
perge , nunc aude , incipe quidquid potest Medea , quidquid non potest . 
Tu , fida nutrix , socia maeroris mei uariique casus , misera consilia adiuua . 
est palla nobis , munus aetheriae domus decusque regni , pignus Aeetae datum a Sole generis , est et auro textili monile fulgens quodque gemmarum nitor distinguit aurum , quo solent cingi comae . 
haec nostra nati dona nubenti ferant , sed ante diris inlita ac tincta artibus . 
uocetur Hecate . 
sacra letifica appara : statuantur arae , flamma iam tectis sonet . 
tabuit Haemus . 
caecus est ignis stimulatus ira nec regi curat patiturue frenos aut timet mortem : cupit ire in ipsos obuius enses . 
Parcite , o diui , ueniam precamur , uiuat ut tutus mare qui subegit . 
sed furit uinci dominus profundi regna secunda . 
immemor metae iuuenis paternae quos polo sparsit furiosus ignes ipse recepit . 
rumpe nec sacro uiolente sancta foedera mundi . 
iura piauit . 
occidens regnis tumuloque uili tectus ignotas iacet inter umbras . 
Aulis amissi memor inde regis portibus lentis retinet carinas stare querentes . 
Thracios sparsus iacuit per agros , at caput tristi fluitauit Hebro : contigit notam Styga Tartarumque , non rediturus . 
praebuit saeuis sua membra flammis tabe consumptus gemini cruoris , munere nuptae . 
impius mactas morerisque dextra matris iratae : meruere cuncti morte quod crimen tener expiauit Herculi magno puer inrepertus , raptus , heu , tutas puer inter undas ? 
ite nunc , fortes , perarate pontum fonte timendo . 
concidit Mopsus caruitque Thebis . 
crimine poenas . 
coniugis fatum redimens Pheraei uxor impendes animam marito . 
aureum prima reuehi carina [ ustus accenso Pelias aeno ] arsit angustas uagus inter undas . 
Iam satis , diui , mare uindicastis : parcite iusso . 
Pauet animus , horret : magna pernicies adest . 
immane quantum augescit et semet dolor accendit ipse uimque praeteritam integrat . 
Medea monstrum . 
et triste laeua comparans sacrum manu pestes uocat quascumque feruentis creat harena Libyae quasque perpetua niue Taurus coercet frigore Arctoo rigens , et omne monstrum . 
squamifera latebris turba desertis adest . 
cogitque in orbes . 
' Parua sunt ' inquit ' mala et uile telum est , ima quod tellus creat : caelo petam uenena . 
iam iam tempus est aliquid mouere fraude uulgari altius . 
lacessere ausus gemina Python numina , et Hydra et omnis redeat Herculea manu succisa serpens caede se reparans sua . 
tu quoque relictis peruigil Colchis ades , sopite primum cantibus , serpens , meis . 
aut rigida cum iam bruma decussit decus nemorum et niuali cuncta constrinxit gelu , quodcumque gramen flore mortifero uiret , dirusue tortis sucus in radicibus causas nocendi gignit , attrectat manu . 
tepidis Hydaspes gemmifer currens aquis , nomenque terris qui dedit Baetis suis Hesperia pulsans maria languenti uado . 
at huius ungue secta cantato seges . 
Mortifera carpit gramina ac serpentium saniem exprimit miscetque et obscenas aues maestique cor bubonis et raucae strigis exsecta uiuae uiscera . 
discreta ponit : his rapax uis ignium , his gelida pigri frigoris glacies inest . 
addit uenenis uerba non illis minus metuenda . 
Sonuit ecce uesano gradu canitque . 
mundus uocibus primis tremit . 
Comprecor uulgus silentum uosque ferales deos et Chaos caecum atque opacam Ditis umbrosi domum , Tartari ripis ligatos squalidae Mortis specus . 
Tantalus securus undas hauriat Pirenidas , [ grauior uni poena sedeat coniugis socero mei ] lubricus per saxa retro Sisyphum soluat lapis . 
uos quoque , urnis quas foratis inritus ludit labor , Danaides , coite : uestras hic dies quaerit manus . 
nunc meis uocata sacris , noctium sidus , ueni pessimos induta uultus , fronte non una minax . 
egique ad imum maria , et Oceanus graues interius undas aestibus uictis dedit , pariterque mundus lege confusa aetheris et solem et astra uidit et uetitum mare tetigistis , ursae . 
sonuere fluctus , tumuit insanum mare tacente uento ; nemoris antiqui domus amisit umbras uocis imperio meae . 
adesse sacris tempus est , Phoebe , tuis . 
Tibi haec cruenta serta texuntur manu , nouena quae serpens ligat , tibi haec Typhoeus membra quae discors tulit , qui regna concussit Iouis . 
uectoris istic perfidi sanguis inest , quem Nessus expirans dedit . 
Oetaeus isto cinere defecit rogus , qui uirus Herculeum bibit . 
ultricis Althaeae uides . 
reliquit istas inuio plumas specu Harpyia , dum Zeten fugit . 
his adice pinnas sauciae Stymphalidos Lernaea passae spicula . 
sonuistis , arae , tripodas agnosco meos fauente commotos dea . 
sed quos facie lurida maesta , cum Thessalicis uexata minis caelum freno propiore legit . 
inque auxilium , Dictynna , tuum pretiosa sonent aera Corinthi . 
ramus ab unda , tibi nudato pectore maenas sacro feriam bracchia cultro . 
carosque pati posse cruores sacrum laticem percussa dedi . 
saepius arcus una atque eadem est semper , Iason . 
Tu nunc uestes tinge Creusae , quas cum primum sumpserit , imas urat serpens flamma medullas . 
sulphure tectos Mulciber ignes , et uiuacis fulgura flammae de cognato Phaethonte tuli . 
gutture raptas , quas permixto felle Medusae tacitum iussi seruare malum . 
fallant uisus tactusque ferant , meet in pectus uenasque calor , stillent artus ossaque fument uincatque suas flagrante coma noua nupta faces . 
Vota tenentur : ter latratus audax Hecate dedit et sacros edidit ignes face luctifera . 
Peracta uis est omnis : huc gnatos uoca , pretiosa per quos dona nubenti feram . 
Ite , ite , nati , matris infaustae genus , placate uobis munere et multa prece dominam ac nouercam . 
uadite et celeres domum referte gressus , ultimo amplexu ut fruar . 
praeceps amore saeuo rapitur ? 
quod impotenti facinus parat furore ? 
quatiens superba motu regi minatur ultro . 
quis credat exulem ? 
Flagrant genae rubentes , pallor fugat ruborem . 
nullum uagante forma seruat diu colorem . 
Gangeticum nemus . 
Frenare nescit iras Medea , non amores ; nunc ira amorque causam iunxere : quid sequetur ? 
quando efferet Pelasgis nefanda Colchis aruis gressum metuque soluet regnum simulque reges ? 
nullo morante loro , nox condat alma lucem , mergat diem timendum dux noctis Hesperus . 
nata atque genitor cinere permixto iacent . 
Qua fraude capti ? 
Qua solent reges capi : donis . 
In illis esse quis potuit dolus ? 
Et ipse miror uixque iam facto malo potuisse fieri credo . 
Quis cladis modus ? 
Auidus per omnem regiae partem furit immissus ignis : iam domus tota occidit , urbi timetur . 
Vnda flammas opprimat . 
magis ardet ignis ; ipsa praesidia occupat . 
Effer citatum sede Pelopea gradum , Medea , praeceps quaslibet terras pete . 
Egone ut recedam ? 
si profugissem prius , ad hoc redirem . 
nuptias specto nouas . 
quid , anime , cessas ? 
sequere felicem impetum . 
pars ultionis ista , qua gaudes , quota est ? 
amas adhuc , furiose , si satis est tibi caelebs Iason . 
fas omne cedat , abeat expulsus pudor ; uindicta leuis est quam ferunt purae manus . 
incumbe in iras teque languentem excita penitusque ueteres pectore ex imo impetus uiolentus hauri . 
pietas uocetur . 
hoc age ! 
en faxo sciant quam leuia fuerint quamque uulgaris notae quae commodaui scelera . 
prolusit dolor per ista noster : quid manus poterant rudes audere magnum , quid puellaris furor ? 
Medea nunc sum ; creuit ingenium malis : iuuat , iuuat rapuisse fraternum caput , artus iuuat secuisse et arcano patrem spoliasse sacro , iuuat in exitium senis armasse natas . 
ad omne facinus non rudem dextram afferes . 
Quo te igitur , ira , mittis , aut quae perfido intendis hosti tela ? 
nescioquid ferox decreuit animus intus et nondum sibi audet fateri . 
ex paelice utinam liberos hostis meus aliquos haberet quidquid ex illo tuum est , Creusa peperit . 
uos pro paternis sceleribus poenas date . 
Cor pepulit horror , membra torpescunt gelu pectusque tremuit . 
ira discessit loco materque tota coniuge expulsa redit . 
fundam cruorem ? 
melius , a , demens furor ! 
incognitum istud facinus ac dirum nefas a me quoque absit ; quod scelus miseri luent ? 
pereant , mei sunt . 
crimine et culpa carent , sunt innocentes , fateor : et frater fuit . 
quid , anime , titubas ? 
ora quid lacrimae rigant uariamque nunc huc ira , nunc illuc amor diducit ? 
ut saeua rapidi bella cum uenti gerunt , utrimque fluctus maria discordes agunt dubiumque feruet pelagus , haut aliter meum cor fluctuatur : ira pietatem fugat iramque pietas cede pietati , dolor . 
Huc , cara proles , unicum afflictae domus solamen , huc uos ferte et infusos mihi coniungite artus . 
flentes , gementes osculis pereant patris , periere matris . 
rursus increscit dolor et feruet odium , repetit inuitam manum antiqua Erinys ira , qua ducis , sequor . 
exisset utero bisque septenos parens natos tulissem ! 
sterilis in poenas fui fratri patrique quod sat est , peperi duos . 
Quonam ista tendit turba Furiarum impotens ? 
aut cui cruentas agmen infernum faces intentat ? 
ingens anguis excusso sonat tortus flagello . 
quem trabe infesta petit Megaera ? 
cuius umbra dispersis uenit incerta membris ? 
dabimus , sed omnes . 
fige luminibus faces , lania , perure , pectus en Furiis patet . 
quae strinxit ensem uictima manes tuos placamus ista . 
Quid repens affert sonus ? 
parantur arma meque in exitium petunt . 
excelsa nostrae tecta conscendam domus caede incohata . 
perge tu mecum comes . 
tuum quoque ipsa corpus hinc mecum aueham . 
nunc hoc age , anime : non in occulto tibi est perdenda uirtus ; approba populo manum . 
capiamus . 
huc , huc , fortis armiferi cohors , conferte tela , uertite ex imo domum . 
Iam iam recepi sceptra germanum patrem , spoliumque Colchi pecudis auratae tenent ; rediere regna , rapta uirginitas redit . 
o placida tandem numina , o festum diem , o nuptialem ! 
uade , perfectum est scelus uindicta nondum : perage , dum faciunt manus . 
quid nunc moraris , anime ? 
quid dubitas ? 
potens iam cecidit ira ? 
paenitet facti , pudet . 
quid , misera , feci ? 
misera ? 
paeniteat licet , feci . 
uoluptas magna me inuitam subit , et ecce crescit . 
derat hoc unum mihi , spectator iste . 
nil adhuc facti reor : quidquid sine isto fecimus sceleris perit . 
En ipsa tecti parte praecipiti imminet . 
huc rapiat ignes aliquis , ut flammis cadat suis perusta . 
a me sepulti ; gnatus hic fatum tulit , hic te uidente dabitur exitio pari . 
Per numen omne perque communes fugas torosque , quos non nostra uiolauit fides , iam parce nato . 
me dedo morti ; noxium macta caput . 
Hac qua recusas , qua doles , ferrum exigam . 
i nunc , superbe , uirginum thalamos pete , relinque matres . 
Vnus est poenae satis . 
nullam petisset . 
ut duos perimam , tamen nimium est dolori numerus angustus meo . 
in matre si quod pignus etiamnunc latet , scrutabor ense uiscera et ferro extraham . 
moramque saltem supplicis dona meis . 
Perfruere lento scelere , ne propera , dolor : meus dies est ; tempore accepto utimur . 
Infesta , memet perime . 
Misereri iubes . 
bene est , peractum est . 
quae tibi litarem . 
lumina huc tumida alleua , ingrate Iason . 
coniugem agnoscis tuam ? 
sic fugere soleo . 
patuit in caelum uia : squamosa gemini colla serpentes iugo summissa praebent . 
ego inter auras aliti curru uehar . 
Per alta uade spatia sublime aetheris , testare nullos esse , qua ueheris , deos . 
