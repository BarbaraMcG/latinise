Laetandum est uita , nullius morte dolendum ; cur etenim doleas a quo dolor ipse recessit . 
Quod scieris opus esse tibi , dimittere noli ; oblatum auxilium stultum est dimittere cuiquam . 
Perde semel , socium ingratum quom noueris esse ; saepe dato , quom te scieris bene ponere dona . 
Dissimula laesus , si non datur ultio praesens : qui celare potest odium pote laedere quem uult . 
Qui prodesse potest non est fugiendus amicus , si laesit uerbo : bonitas sine crimine nil est . 
Contra hominem astutum noli uersutus haberi : non captare malos stultum est , sed uelle cluere . 
Dat legem Natura tibi , non accipit ipsa . 
Quod tacitum esse uelis uerbosis dicere noli . 
Fortunae donis paruum tribuisse memento : non opibus bona fama datur , sed moribus ipsis . 
