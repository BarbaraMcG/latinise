IOANNES PAULUS EPISCOPUSSERVUS SERVORUM DEIAD PERPETUAM REI MEMORIAM Ecclesia in Urbe ad munus prorsus singulare obeundum vocatur : eadem , quemadmodum edicit Synodi Liber : atque Etenim Romae ab Apostolis Petro et Paulo est condita et constituta Ecclesia illa Hinc procedit vocatio ad exemplum praebendum Ecclesiae Romanae concredita , quam Synodi Liber suis in spiritalibus , ecclesialibus et pastoralibus rationibus clare definivit : de exemplo agitur fidelitatis erga Christum et erga vitalem cum Eo coniunctionem , quae amore , humilitate , conversione et servitio imbuitur quaeque ad Dei Patris gloriam penitus vergit atque eius gratiae dumtaxat confidit . 
Nova evangelizatio atque missionalis impetus a Synodo pastorali excitati Ecclesiae Romanae permanentem constituunt electionem , quae firmam poscit voluntatem ut in communione cum multiplicibus suis partibus progrediatur . 
Ex communione namque necessitas oritur concordis illius pastoralis consensionis , quae peculiariter a Romana Dioecesi postulatur , quatenus ipsa singulari multiplicitate ac varietate formarum et inceptorum ecclesialium distinguitur . 
. 
Synodi Dioecesani Romani optatum amplectentes , iussimus ut Constitutio apostolica recognosceretur , quae structuram et Vicariatus Urbis perfunctionem moderatur quaeque a Decessore Nostro Paulo VI , recolendae memoriae , die VI mensis Ianuarii anno MCMLXXVII evulgata est , quo ipsa novi Codicis Iuris Canonici normis magis reddatur consentanea nec non synodalibus consiliis in significatis , quem Nos die XXIV mensis Iunii anno MCMXCIII edidimus . 
Quapropter haec Constitutio ecclesiologiam communionis atque missionale propositum sustentare vult , in quae Ecclesiam Romanam reapse direxit Synodus , per aptiorem definitionem et ordinationem propriorum munerum Vicariatus , qui , hac sub ratione , penitus dioecesana Curia est habendus , secundum can . 
C. C. definitionem . 
Certis indiciis acceptis , quae in Synodi Libro continentur , haec recognitio compluria elementa ob oculos habuit tum praeterita tum nova quibus urbis Romae implicata condicio significatur , in qua Clerus et Populus Romanus , cum Pastore suo coniuncti , testimonium fidei suae et caritatis vivendo exhibent . 
Ad Romanam Ecclesiam proprio nomine pertinent Collegii Cardinalium sodales , quibus , ad normam iuris , munus est Romanum Episcopum eligendi . 
Hic insuper collocata sunt Curiae Romanae Dicasteria , quibus ad sua universalia munera exsequenda utitur Apostolica Sedes . 
Praeterea inveniuntur hic sedes gubernationis plurimorum Institutorum Vitae consecratae et Societatum Vitae apostolicae , tum etiam praestantiora instituta litterarum ac studiorum Ecclesiae nec non principalia officia societatum catholicarum quae in pluribus Nationibus operantur . 
Roma est pariter sedes Primatis Italiae atque sedes Conferentiae Episcopalis eiusdem Nationis sicut et variorum eius institutorum apostolicorum . 
Quam ob rem Urbem Aeternam incolunt permulti sacerdotes et religiosi et laici advenae ex variis orbis partibus , quorum vita et opera - si scite componitur - ditat ac locupletat christianum Romae consortium multiplicibus formis et experimentis vitae spiritualis . 
Roma in se ostendit omnes qualitates ac proprietates capitis urbis Status huius temporis , ubi videlicet quaestiones et difficultates totius Nationis tamquam in speculo cernuntur . 
Cum autem ipsa sit sedes praecipuorum ministeriorum Nationis ac domicilium cultus humani , rei socialis et politicae , quod sane maximo momento est praeditum , suo quoque modo importat ipsis incolis et civibus propriis peculiares necessitates . 
Augescentes propter oeconomicas ac sociales difficultates Urbis innumerae personae familiaeque in angustias sunt adductae , atque peculiari cura indigent , ut earum spiritus et corporis necessitatibus in primis subveniatur : migratio adeo multorum hominum est res omnino implicata , sed ipsa compellit quoque ad testificandum animum acceptionis et solidarietatis , quem saeculorum decursu Romana Ecclesia habuit . 
Civilis quoque urbis moderaminis dispertitio requirit ut christiani sua in regione praesentes agant proprias partes acri cum officii conscientia . 
Singularis historia Romam constituit metam tot iter facientium qui saepius peregrinationem sacram suscipiunt , permoti memoria Apostolorum et Martyrum et Sanctorum , non autem minus ipsa praesentia Vicarii Christi . 
Huiusmodi nimirum viatoribus occasio singularis offertur sumendae institutionis religiosae omnino peculiaris , quae eo spectat , ut quasi ante oculos ponatur perennis novitas Evangelii , quod Apostoli Petrus et Paulus hic nuntiaverunt , quod illi aliique Martyres suo sanguine hic aluerunt , quod innumerabiles Sancti et Sanctae exemplo vitae suae hic testificati sunt . 
Eandem propter singularem vocationem necessario Ecclesiae Romanae peculiariter cordi est oecumenicum propositum , quod non ex fortuitis inceptis oritur , sed ex ipsa Christi voluntate , ex fide in Eum et a Baptismo , quae christianos consociant . 
Plenae unitatis conquisitio , quam mutua cognitio , alterna caritas atque fraterna cum fratribus sororibusque aliarum Ecclesiarum et christianarum confessionum cooperatio alunt , primarium est Dioecesis munus pro evangelizationis testimonio in urbe et in mundo . 
Dialogum etiam interreligiosum cum Hebraeorum communitate Ecclesia Romana , adhortationi obsequens Concilii Oecumenici Vaticani II , continuare vult . 
Pro Muslimis atque aliarum religionum cultoribus , qui Romae sunt , opus explicandum est ipsos suscipiendi eosdemque sociali solidarietate sustinendi , una cum dialogo et sociata actuositate , ut luculenta eis reddatur fidei vitaeque christianae testificatio . 
Vivida missionariorum recordatio , qui saeculorum decursu ex Sanctorum Apostolorum Petri et Pauli Ecclesia profecti sunt ut Evangelium in omnibus terrarum orbis locis nuntiarent , totam Dioecesim singulosque Romanos fideles incitat ad , ut universalem caritatem testificentur , quae apostolicam missionem vivificat proprii Episcopi , Pastoris Universalis Ecclesiae . 
His consideratis rebus , peropportum est nonnulla perpendere officia quae maxime eminent et premunt Ecclesiam Romanam quaeque summam pastoralem Vicariatus singularumque dioecesanarum partium curam iure sibi vindicant : nova evangelizatio et missionale opus in unumquemque urbis incolam atque in singula loca collatum ; iuvenum familiaeque pastoralis actio ; sollicitudo de cultura et communicationibus ; socialis navitas et caritatis testificatio erga vetera novaque paupertatis genera , quibus complures personae et familiae urbis vexantur ; vocationes ad sacerdotale ministerium diversasque vitae consecratae formas ; catechistarum ac pastoralium laicorum cooperatorum institutio ; oecumenica congressio et interreligiosus dialogus ; novarum paroeciarum aedificatio , in suburbiis potissimum . 
Ut Vicariatus - hoc est Curia diocesana Urbis - fiat instrumentum aptum renovationis ac progressionis pastoralis Romae , quem ad modum documenta post Concilium edita de singulis curiis dioecesanis praecipiunt atque praesertim novus Iuris Canonici Codex nec non pastoralis Synodus Romae , principia ac monita quae sequuntur , quaeque normas ad hoc tempus exstantes substituunt , considerari debebunt , derogando , prout necesse erit , omnibus praescriptis generalibus atque particularibus documentorum antea editorum . 
3 S. Irenaeus , III , , : SCh , Cfr S. Ignatius antiochenus , , Incr . 
I , ed . 
F. Funk , Romae , p . 
, n . 
. 
Cfr , Indicia Pastoralia , Paulus VI , Const . 
Titulus I - PRINCIPIA DIRECTORIA Quodlibet opus vel inceptum intra Vicariatus Urbis ambitum initum , quovis in ordine aut gradu auctoritatis , semper suapte natura pastorale est : nempe eo spectat , ut ad effectum deducatur mysterium salutis pro Ecclesia Christi quae Romae est , atque sic procurat illud debitum exemplum , quod particularis haec Ecclesia originis apostolicae universae catholicae Ecclesiae omnibusque per orbem homines exhibere debet . 
Art . 
Omnis opera a Vicariatus Urbis officiis expleta illuc pertinet ut sustineatur et promoveatur nova evangelizatio , consilia et rerum agendarum ordinem in pastorali actione dioecesana persequendo et omnibus membris ecclesialibusque causis inserviendo , in paroeciis potissimum , ut - per assiduam institutionis et actionis sociatae industriam - earum communio pastoralisque unitas augeantur , pro efficaciore atque duraturo missionali ministerio in urbe et in mundo . 
Accepta quidem distinctione et propria auctoritate officiorum cuiusque , omnes qui quovis titulo operam navant in ministeriis Vicariatus Urbis quique eliguntur tum secundum pietatem et peritiam tum secundum studium et navitatem suam pastoralem , praestabunt sociam operam cum animo vere serviendi , respicientes Christi , qui venit ut ministraret non ut ministraretur ei . 
Etiamsi officia singula proprios persequuntur fines , tamen inter se conspirent oportet coniunganturque similibus rationibus , consiliis atque inceptis ut organica evadat eorum temperatio et frugifera simul actio pastoralis secundum directorias normas pastoralis dioecesani consilii . 
Actuosa navitas officiorum confirmanda pariter est per mutuum aliquod complementum atque , ubi fieri potuerit , etiam per consentaneam moderatorum ipsorum commutationem . 
Quo efficaciora reddant vincula cum communitatibus ecclesialibus , adiutricem suam operam conferent etiam per intervalla tantum ac secundum definitam cuiusque peritiam , sacerdotes , diaconi , religiosi , religiosae , laici ex diversis rei pastoralis campis . 
Omnes autem officio se astringi noverint sedulitatem constanter servandi , se ipsos progressione quadam renovandi nec non sese vere inserendi in vitam actionemque pastoralemdioecesanam ; quod si sacerdotes sunt , etiam curam animarum actuose participent . 
In novis normis de Vicariatus Urbis ministris , quae Nobis comprobandae erunt , agendi rationes enuntiabuntur de functione et opera ministrorum qui eundem apud Vicariatum famulantur , sub respectu moderationis , disciplinae rerumque oeconomicarum . 
Cfr . 
, ; , Cfr . 
, ; , Cfr . 
, ; , Cfr . 
, ; , Cfr . 
Titulus II - CENTRALIS STRUCTURA VICARIATUS Vicariatus Urbis , Sanctae Sedis institutum quod personalitate iuridica et administratione propria pollet , dioecesanae Curiae munera gerit , quae tamen collustratur peculiari natura Dioecesis Romanae . 
Quapropter , ratione quadam subsidiaria , communis iuris normae in eo usurpantur , prout consentaneae sunt illius indoli et functioni . 
Intra Romanae Dioecesis fines , fideles qui in territorio Civitatis Vaticanae inveniuntur iurisdictioni Archipresbyteri pro tempore Basilicae Vaticanae sunt obnoxii , qui est Noster Vicarius Generalis pro Civitate Vaticana . 
Cardinalis Vicarius , nomine et mandato Nostro , obit episcopale ministerium magisterii , sanctificationis et regiminis pastoralis pro Dioecesi Romana potestate ordinaria vicaria intra terminos a Nobis signatos . 
Habet idcirco ille altam veramque Vicariatus moderationem , atque iudex ordinarius stat Dioecesis Romanae . 
Cardinalis Vicarius statis temporibus atque quotiens ei visum fuerit de opere pastorali ac vita ipsa Dioecesis ad Nos referat . 
Nominatim ne quidquam grave agat , nisi antea Nobis significaverit . 
Cardinalis Vicarius legitimus est curator negotiorum Dioecesis Romanae nec non Vicariatus Urbis . 
Cardinalis Vicarius non cessat ab officio Apostolica Sede vacante . 
Cardinalis Vicarius adiuvatur a Vices Gerente et ab Episcopis Auxiliaribus a Nobis nominatis . 
; - Vices Gerens , qui Archiepiscopi titulo honestatur , exercet iurisdictionem ordinariam vicariam intra limites statutos , arta servata coniunctione et communione cum Cardinale Vicario , ipseque curam dabit ut Cardinalis Vicarii normae directoriae observentur atque sinceram communionis voluntatem inter omnes Curiae dioecesanae partes promovebit . 
; - Munera quoque sustinet Cardinalis Vicarii propria , eo impedito vel absente aut eius officio vacante . 
Vices Gerentis officium non cessat , vacante Sede Apostolica . 
; - Auxiliares Episcopi potestate fruuntur Vicariorum Episcopalium atque ministerium pastorale gerunt in certa quadam regione vel in pastoralis operis provincia cui sunt destinati , vel in utraque . 
; - In tota Dioecesi ipsi facultate ordinaria pollent sacramenta sacramentaliaque ministrandi nec non matrimoniorum celebrationi assistendi . 
Omnes insuper habent facultates , quas Cardinalis Vicarius eis suo decreto tribuerit . 
Quod ad Sacras pertinet Ordinationes normis subiciuntur cann . 
- C. C. ; - Quoad facultates , quae in superiore paragrapho sunt enuntiatae , can . 
; C. C adhibetur . 
Praelatus Secretarius , a Nobis designatus Cardinali Vicario exhibente , munus sustinet moderandi Vicariatus Officia . 
Eius est Cardinalem Vicarium et Vices Gerentem in negotiis agendis adiuvare nec non res componere quae cum actis administrativis nectuntur atque curare ut reliqui Vicariatus ministri fideliter sua officia gerant . 
Cfr . 
, Normae ; : ; Ioannes Paulus II , Chirographum ( Ianuarii ) : , - Cfr Paulus VI , Const . 
Ap. ( Ianuarii ) , ; ; ; : , - ; Cfr . 
, ; ; - : - Cfr . 
, ; : - ; Ioannes Paulus II , Const . 
Ap. ( Februarii ) , : , - Cfr Paulus VI , Const . 
Ap. ( Ianuarii ) , ; : , Cfr . 
, ; ; ; : ; Cfr . 
, ; : Cfr . 
Cfr . 
, ; : Cfr . 
Cfr . 
Titulus III - COETUS CONSILIARIORUM VICARIATUS Consilio episcopali praesidet Cardinalis Vicarius , atque constat Vices Gerente , Auxiliaribus Episcopis ac Praelato Secretario . 
Cardinalis Vicarius iudicio Consilii Parochorum Praefectorum utitur , ad pastoralia dioecesana proposita componenda et comprobanda utque directoria proximae pastoralis actionis lineamenta designentur . 
Cardinalis Vicarius iudicio quoque utitur aliorum consiliorum dioecesanorum : Collegio videlicet consultorum , Consilio presbyterali atque Consilio pastorali , quae propriis constitutionibus ab eo comprobatis reguntur . 
; - Consilium dioecesanum a rebus oeconomicis , cui praesidet Cardinalis Vicarius vel Vices Gerens , singulis annis debet subducere praeviam computationem procurationis oeconomicarum rerum atque introituum et exituum summariam rationem quae pro universo dioecesis regimine praevidentur nec non rationem accepti et expensi probare . 
; - Cardinalis Vicarius de negotiis maioris momenti Consilium sententiam rogat . 
Cfr . 
, ; , Cfr . 
, ; , Cfr , can . 
Cfr . 
, can . 
ss . 
Cfr . 
, can . 
ss . 
Cfr . 
, can . 
ss . 
Titulus IV - VICARIATUS OFFICIA Vicariatus , seu Curia dioecesana Romana , officiis rei pastoralis atque rei administrativae constat nec non tribunalibus . 
Ut opem ferat Cardinali Vicario propria negotia agenti , Vices Gerenti , Auxiliaribus Episcopis et Praelato Secretario generali secretariae Officium constituitur . 
; - Singula Officia praeter Moderatorem habere possunt Alterum a moderatore et unum pluresve Ministros . 
; - Omnium Officiorum Moderatores , sicut etiam Dioecesis Romanae Parochi , a Cardinale Vicario nominantur , Nobis antea comprobantibus ; Alteri autem a moderatoribus ceterique ministri a Cardinale Vicario nominantur . 
Cancellarius facultatibus fruitur , quas Codex Iuris Canonici eidem tribuit , atque cancellariae Officium dirigit . 
; - Oeconomus facultatibus fruitur quas Codex Iuris Canonici tribuit ei atque administrationis Officium dirigit . 
; - Oeconomus dioecesanus ad quinquennium designatur , qui tamen ad continuata ulteriora etiam mandata confirmari potest . 
Ut Dioecesis necessitatibus occurratur , secundum principia et normas quae supra sunt significata , haec in Vicariatu officia conduntur , videlicet sedes et ministeria , quae , etsi variis appellantur nominibus , tamen inter se gradu non differunt : - Officium catecheticum et Ministerium pro catechumenatu - Officium pastoralis curae scholarum et religiosae institutionis - Officium pro catholicis scholis - Officium liturgicum - Officium cleri - Ministerium pro clericorum continuata institutione - Officium de vita consecrata - Ministerium pro vocationibus - Officium pro laicorum sodaliciis et confraternitatibus - Institutum de communi inter Ecclesias missionali opera - Officium ad oecumenismum adiuvandum nec non dialogum inter religiones et novos cultus - ; Caritas ; dioecesana - Officium de pastorali migrantium cura - Sedes pro apostolatu intra familias - Ministerium pastorale pro iuvenibus - Officium apostolatus pro Studiorum Universitatum alumnis - Institutum pro valetudinis curatoribus - Ministerium de socialibus operibus - Sedes intrumentorum socialis communicationis - Pastorale officium de liberis temporibus , de itineribus faciendis et ludicris exercitiis - Officium cancellariae - Ministerium pro matrimoniis - Tabularium generale - Tabularium historicum dioecesanum - Officium administrationis - Officium de rebus iuridicialibus - Officium pro sacris aedificiis - Sedes notionibus et numeris digerendis Apud Vicariatum Urbis est constitutum , Cardinale Vicario praeside , Opus Romanum Peregrinationum quod , ut sua proposita assequatur , propria constitutione ac ordinatione regitur , ab ipso Cardinale Vicario comprobatis . 
; - Cardinalis Vicarius - Nobis antea comprobantibus - potestatem habet nova Officia pastoralia condendi et immutandi aut exstinguendi exsistentia , liberiore quodam iudicio quod progrediens ad pastorales necessitates poscit accommodatio . 
; - Cardinalis Vicarius commissiones dioecesanas naturae consultoriae constituere potest , quae in negotiis gerendis ad legitima Officia referuntur . 
Cfr cann . 
et - , prout congruunt . 
, can . 
Titulus V - TRIBUNALIA Apud Vicariatum Romanum tria diversa sunt Tribunalia , videlicet : - Tribunal Ordinarium Romanae Dioecesis . 
- Tribunal Regionale Latii primae instantiae pro causis nullitatis Matrimonii . 
- Tribunal Appellationis . 
; - Cardinalis Vicarius , pro ordinaria potestate vicaria quam Summi Pontificis nomine sustinet , iudex est ordinarius Dioecesis Romanae ac Tribunalium Moderator . 
; - Romae Vices Gerens in Tribunalia propriam Cardinalis Vicarii potestatem exercet eo absente vel impedito , aut ipsius officio vacante . 
Singula Tribunalia consistunt ex Vicario Iudiciali , aequo numero Vice - Officialium additorum , ex Iudicibus , Promotoribus Iustitiae ac Defensoribus Vinculi , ex Cancellario , congruo numero Notariorum et ministris auxiliaribus . 
; - Vicarii Iudiciales Tribunalium quae supramemoravimus ad quinquennium a Nobis nominantur , qui ad continuata ulteriora etiam mandata confirmari possunt . 
Ad Tribunal Ordinarium Romanae Dioecesis designatio fiet proponente Cardinale Vicario ; ad Tribunal Primae Instantiae pro causis nullitatis matrimonii atque ad Tribunal Appellationis nominationes fiant proponente Cardinale Vicario , consentiente Conferentia Episcopali Latii . 
; - Vicarii Iudiciales additicii atque Iudices a Cardinale Vicario ad quinquennium destinantur , Nobis antea comprobantibus , qui ad continuata ulteriora mandata etiam confirmari possunt . 
Cum agitur de nominationibus pro Tribunali Primae Instantiae pro causis nullitatis matrimonii et pro Tribunali Appellationis , Cardinalis Vicarius , Conferentia Episcopali Latii audita , officium tribuet . 
; - Promotores Iustitiae , Defensores Vinculi , Cancellarii , Notarii ceterique ministri cuncti a Cardinale Vicario designantur . 
Quod autem attinet ad nominationem Promotorum Iustitiae ac Defensorum Vinculi pro Tribunali Primae Instantiae pro causis nullitatis matrimonii nec non pro Tribunali Appellationis , Cardinalis Vicarius munus concredet audita Conferentia Episcopali Latii . 
; - Praescripto salvo can . 
C. C. in supradictis Tribunalibus gerunt personas Patronorum et Procuratorum partium pro causis matrimonialibus ii qui , in Albo Procuratorum et Advocatorum Tribunalis Romanae Rotae iam inscripti , a Cardinale Vicario comprobantur . 
; - Alii Patroni et Procuratores , iis non exceptis qui in indicibus continentur ceterorum Tribunalium ecclesiasticorum , patrocinium suscipere possunt dumtaxat si in singulis casibus a Cardinale Vicario comprobantur . 
; - Peritorum agere partes possunt ii qui a Cardinale Vicario per ipsius decretum admittuntur . 
; - Vicarius Iudicialis administrativam , disciplinarem et oeconomicam sui Tribunalis auctoritatem exercet atque Moderatori rationem reddere debet . 
; - Singula Tribunalia propriam administrationem habent . 
; - Tribunalia , prout eorum iuridica condicio patitur , mandata servabunt quae dabit Conferentia Episcopalis Italiae tam de regimine administrativo quam de normis ad opus patronorum temperandum . 
Vicarius Iudicialis cuiusque Tribunalis interiores regulas sui Tribunalis Cardinali Vicario exhibet ab eo per decretum comprobandas , Conferentia Episcopali Latii audita si agitur de regulis ad Tribunal Primae Instantiae spectantibus pro causis nullitatis matrimonii , itemque de Tribunali Appellationis . 
Hae regulae , quae adduntur iis , quas iam decernunt Codex Iuris Canonici et praescripta Conferentiae Episcopalis Italiae , prout superiore articulo sunt memorata , rationes definire debent ad administrativum , disciplinare et oeconomicum Tribunalis opus gubernandum . 
; - Tribunal Ordinarium Dioecesis Romanae , quod cann . 
- C. C. regitur , munus in causis explet quas Codex committit Tribunali dioecesano primi gradus , exceptis causis nullitatis matrimonii . 
; - Tribunal Ordinarium agitat causas quoque Sanctorum , secundum peculiaria mandata quae Apostolica Sedes edixit , causas solutionis , causas solutionis vinculi . 
; - Ad eius Vicarium Iudicialem pertinet exquirere elementa , quae ad definiendum forum competens can . 
nn . 
- C. C. poscit , itemque suum dare congruum consensum . 
; - Ab hoc Tribunali appellatur ad Tribunal Appellationis Vicariatus Romani vel ad Tribunal Romanae Rotae . 
; - Tribunal Primae Instantiae pro causis nullitatis matrimonii potestatem habet , haud secus quam statuitur Litteris Apostolicis motu proprio datis , quarum titulus , tractandi causas nullitatis matrimonii Latii . 
; - Ab hoc Tribunali ad Tribunal Appellationis Vicariatus Romani vel ad Tribunal Romanae Rotae appellatur . 
; - Tribunal Appellationis causas excutit quae in primo gradu sunt definitae : - a Tribunali Ordinario Dioecesis Romanae ; - a Tribunali Primae Instantiae pro causis nullitatis matrimonii Regionis Latii ; - a Tribunalibus Regionalibus Campano ac Sardiniensi pro causis nullitatis matrimonii ; - a Tribunalibus Dioecesanis Dioecesium Latii ; - a Tribunali Ordinariatus Militaris pro Italia ; - a Tribunali Praelaturae Personalis Sanctae Crucis et Operis Dei ; ; - Ab hoc Tribunali ad Rotae Romanae Tribunal appellatur . 
Hae leges normaeque volumus nunc et futuro de tempore plenam vim habeant initio ducto a die I mensis Maii , anno MCMXCVIII , minime obstantibus quibuslibet rebus contrariis , etiam Constitutionibus et Apostolicis Ordinationibus , quas Nos Decessoresque Nostri statuimus , aliisque praescriptis , vel peculiarissima mentione dignis . 
Cfr Paulus VI , Const . 
Ap. ( Ianuarii ) , ; : , ; , can . 
; Cfr Pius XI , Litt . 
Ap. ( Decembris ) : , - ; , can . 
Cfr Ioannes Paulus II , Litt . 
Ap. ( Decembris ) : , - ; , can . 
Cfr , can . 
Cfr Paulus VI , Const . 
Ap. ( Ianuarii ) , ; : , ; Ioannes Paulus II , Litt . 
Ap. ( Decembris ) , sub ; b ; : , Cfr Paulus VI , Const . 
Ap. ( Ianuarii ) , ; : , Cfr . 
, , ; can . 
, can . 
- Cfr , can . 
; Paulus VI , Const . 
Ap. ( Ianuarii ) , : , Cfr , can . 
Cfr Paulus VI , Const . 
Ap. ( Ianuarii ) , : , Cfr Ioannes Paulus II , Litt . 
Ap. ( Decembris ) , sub ; c ; : , Cfr Conferentia Episcopalis Italiae , , ; : Notiziario della C. E . 
I , n . 
, Martii Cfr Paulus VI , Const . 
Ap. ( Ianuarii ) , : , - Cfr . 
, : ; Ioannes Paulus II , Litt . 
Ap. ( Decembris ) , sub ; d ; : , Cfr Paulus VI , Const . 
Ap. ( Ianuarii ) , - : , Pontificia Commissio Codici Iuris Canonici Authentice Interpretando , diei Februarii : , Cfr Ioannes Paulus II , Litt . 
Ap. ( Decembris ) , sub ; a ; : , Cfr . 
: , ; , can . 
; Cfr Supremum Tribunal Signaturae Apostolicae , Cfr ID . 
