... mirabilior famulatus , ( Magna mei ) virtus dinoscitur esse per actus . 
( Prohibeo ) follis , ullum vel stigma sit oris , ( Cum fieret ) tantus gelidus , dum flavero , ventus . 
( Quis levat ) ardorem , vetat insudando fluorem Forti Dietmaro , nimis hostibus eius amaro ( Dulcis rite ) suis ? 
dapibus cum deliciosis ( Hos fovet , ac ) victu procurat eos et amictu , ( His donis ) acuens hostes contra nimis enses . 
Servio cottidie Dietmaro sat studiose Muscas terrendo , culices , vespas abigendo . 
A se proque meo famulamine nil mage posco , Quam post ut pulchre , decet utque , reserver honeste . 
( Sum par ) ostiolo binis effectibus uno ; Nam putor oppositas visum depromere causas . 
f . 
v Si dominam summus nimiusve coegent estus , Exuat ut vestes , lassos ut frigeret artus , Tu cape me , virgo , ventum stans assiduando . 
Maxime quo sit opus , studeas miniteris ut ictus , Ne noceat musca mordendo , culix neque vespa . 
Has vini plenas tecum deferto lagenas - Propter dulcorem , si malis , ferto medonem - : Seu sis venatu seu sis alio comitatu , Vim lenire sitis si vis , prandere valebis . 
Ibis et ad curtem si forte potentis herilem , Si pincerna libens tunc est tibi sepe propinans , Quando domum remeas , forsan repleverit illas , Caupone nummum cupide quod non dabis unum . 
Hec pari - venatum - lia dum vadas vehe tecum . 
Cum mitis inmitem cervus restinguet ad amnem . 
Tu mitis extingue succensus litis ab igne , Hoc quod veneris , ut eo citius domineris . 
Et si vectabis - quid obest quocumque meabis - , Prandens in pratis , quod potes est tibi gratis . 
Quin ad mercipolim venies si nummivoracem , Nil das caupone , quod trudat in ima crumene . 
Qui totefilatas ocreas desideret istas , Numquam vendendos melius denos dato nummos . 
O vassalle bone , tibi quam bene congruo crure ! 
Hinc operatori dato quod tibi vel placet illi . 
Militis ad gambas operati nos sumus ambas , Algor ut inmensus non se ledat neque ventus . 
Tubalcain invenit cytharam et organa , Pithagoras testudinem , id est harpam , David psalterium triangulum , id est rottam , Boetius monochordum . 
En isti , quales repererunt sensibus artes Ad consolandos in curis mestificatos . 
Quiddam celeste nam quevis continet in se ; Leniri diras his scimus demonis iras . 
