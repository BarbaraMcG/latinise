; AMBULATE in dilectione , sicut et Christus dilexit nos ; : haec hortatoria verba Apostoli gentium ( . 
, ) nobis , qui e Salvatoris nomine christiani appellamur , obversantur nosque permovent , praesertim hac aetate , quae vehementius impellit , ut dilatentur spatia caritatis ; scilicet animi nostri , Dei munere , inflammantur desiderio omni ope annitendi , ut in unitate ii componantur , qui ad eam servandam votati sunt , utpote Christo incorporati . 
Nos vero ipsi , qui ex divinae Providentiae dispositione Sancti Petri Cathedram obtinemus , hoc Dominicum mandatum comprehensum habentes , pluries iam significavimus Nobis esse firmissime propositum , ut omnes arriperemus occasiones ad eam Redemptoris voluntatem perficiendam utiles et opportunas . 
Recogitamus quidem de lugendis eventis illis , quibus , post non paucas dissensiones , anno millesimo quinquagesimo quarto factum est , ut inter Romanam et Constantinopolitanam Ecclesiam gravis simultas oriretur . 
Non immerito ergo Sanctus Gregorius pp . 
VII , Decessor Noster , postea scripsit : ; Quantum . 
. . primum concordia profuit , tantum deinceps nocuit quod utrimque . 
. . caritas friguit ; ( . 
I , , ed . 
Caspar , p . 
) . 
Immo eo perventum est , ut Legati Pontificii adversus Michaelem Caerularium , Patriarcham Constantinopolitanum ac duos viros ecclesiasticos , excommunicationis sententiam pronuntiarent , hic vero eiusque Synodus pari modo in illos animadverterent . 
Nunc vero , mutatis temporibus et animis , magno afficimur gaudio , quod venerabilis Frater Noster Athenagoras I , Patriarcha Constantinopolitanus , eiusque Synodus in eadem Nobiscum sunt voluntate , eo videlicet pertinente , ut caritate , ; dulci ac salubri vinculo mentium ; ( cfr . 
S. August . 
, . 
, ; , ) , inter nos coniungamur . 
Itaque amplius progredi cupientes in via fraternae dilectionis , qua ad perfectam unitatem perducamur , et amovere ea , quae obstant et impediunt , coram Episcopis in Concilio Oecumenico Vaticano Secundo congregatis affirmamus Nos aegre ferre ea verba et fatta , quae probari non possunt , tempore illo dicta et patrata . 
Praeterea sententiam excommunicationis tunc latam ex Ecclesiae memoria evellere volumus ac de eius medio removere , atque eam volumus oblivione contectam et obrutam . 
Laetamur autem , quod Nobis datur hoc fraternae caritatis officium hic Romae , apud sepulchrum Petri Apostoli , praestare hoc ipso die , quo Constantinopoli , quae Nova Roma est nuncupata , idem fieri contingit , et quo Ecclesia Occidentalis et Orientalis Sanctum Ambrosium , Episcopum et Doctorem sibi communem , pia celebrant recordatione . 
Clementissimus Deus , auctor pacis , tribuit mutuae huius bonae voluntatis effectum et concedat , ut publicum hoc fraternitatis christianae testimonium , in gloriam suam animarumque utilitatem feliciter vertat . 
PAULUS PP . 
