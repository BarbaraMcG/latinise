Ite , umbrosas cingite siluas summaque montis iuga Cecropii ! 
quae Thriasiis uallibus amnis rapida currens uerberat unda ; scandite colles semper canos niue Riphaea . 
amne maligno radit harenas . 
uos qua tepidis subditus austris frigora mollit durus Acharneus . 
qua curuati litora ponti Sunion urget . 
uulnere multo iam notus aper . 
mittite habenas ; teneant acres lora Molossos et pugnaces tendant Cretes fortia trito uincula collo . 
propiore liga : ueniet tempus , cum latratu caua saxa sonent . 
captent auras lustraque presso quaerant rostro , dum lux dubia est , dum signa pedum roscida tellus impressa tenet . 
alius teretes properet laqueos . 
picta rubenti linea pinna uano cludat terrore feras . 
subsessor ages ; tu iam uictor curuo solues uiscera cultro . 
cuius regno pars terrarum secreta uacat , cuius certis petitur telis fera quae gelidum potat Araxen et quae stanti ludit in Histro . 
leuiore manu . 
latisque feri cornibus uri . 
arcus metuit , Diana , tuos . 
retia uinctas tenuere feras , nulli laqueum rupere pedes : fertur plaustro praeda gementi . 
turba triumpho . 
En , diua , faue ! 
signum arguti misere canes : uocor in siluas . 
hac , hac pergam qua uia longum compensat iter . 
hostique nuptam degere aetatem in malis lacrimisque cogis ? 
profugus en coniunx abest praestatque nuptae quam solet Theseus fidem . 
solio ut reuulsam regis inferni abstrahat ; pergit furoris socius , haud illum timor pudorue tenuit : stupra et illicitos toros Acheronte in imo quaerit Hippolyti pater . 
Sed maior alius incubat maestae dolor . 
non me quies nocturna , non altus sopor soluere curis : alitur et crescit malum et ardet intus qualis Aetnaeo uapor exundat antro . 
iuuat excitatas consequi cursu feras et rigida molli gaesa iaculari manu . 
Quo tendis , anime ? 
quid furens saltus amas ? 
fatale miserae matris agnosco malum : peccare noster nouit in siluis amor . 
genetrix , tui me miseret ? 
infando malo correpta pecoris efferum saeui ducem audax amasti ; toruus , impatiens iugi adulter ille , ductor indomiti gregis sed amabat aliquid . 
aut quis iuuare Daedalus flammas queat ? 
non si ille remeet , arte Mopsopia potens , qui nostra caeca monstra conclusit domo , promittat ullam casibus nostris opem . 
per nos catenas uindicat Martis sui suasque , probris omne Phoebeum genus onerat nefandis : nulla Minois leui defuncta amore est , iungitur semper nefas . 
sero recusat ferre quod subiit iugum . 
nec me fugit , quam durus et ueri insolens ad recta flecti regius nolit tumor . 
quemcumque dederit exitum casus feram : fortem facit uicina libertas senem . 
Honesta primum est uelle nec labi uia , pudor est secundus nosse peccandi modum . 
quo , misera , pergis ? 
quid domum infamem aggrauas superasque matrem ? 
maius est monstro nefas : nam monstra fato , moribus scelera imputes . 
populisque reddit iura centenis , pater ? 
latere tantum facinus occultum sinet ? 
sagax parentum est cura . 
matris parens ? 
quid ille , qui mundum quatit uibrans corusca fulmen Aetnaeum manu , sator deorum ? 
credis hoc posse effici , inter uidentes omnia ut lateas auos ? 
coitus nefandos utque contingat stupro negata magnis sceleribus semper fides : quid poena praesens , conscius mentis pauor animusque culpa plenus et semet timens ? 
scelus aliqua tutum , nulla securum tulit . 
memorque matris metue concubitus nouos . 
miscere thalamos patris et gnati apparas uteroque prolem capere confusam impio ? 
perge et nefandis uerte naturam ignibus . 
cur monstra cessant ? 
aula cur fratris uacat ? 
prodigia totiens orbis insueta audiet , natura totiens legibus cedet suis , quotiens amabit Cressa ? 
Quae memoras scio uera esse , nutrix ; sed furor cogit sequi peiora . 
remeatque frustra sana consilia appetens . 
sic , cum grauatam nauita aduersa ratem propellit unda , cedit in uanum labor et uicta prono puppis aufertur uado . 
quid ratio possit ? 
potensque tota mente dominatur deus . 
et qui furentis semper Aetnaeis iugis uersat caminos igne tam paruo calet ; ipsumque Phoebum , tela qui neruo regit , figit sagitta certior missa puer uolitatque caelo pariter et terris grauis . 
Deum esse amorem turpis et uitio fauens finxit libido , quoque liberior foret titulum furori numinis falsi addidit . 
proterua tenera tela molitur manu regnumque tantum minimus e superis habet : uana ista demens animus asciuit sibi Venerisque numen finxit atque arcus dei . 
fluitque luxu , semper insolita appetit . 
tunc illa magnae dira fortunae comes subit libido : non placent suetae dapes , non texta sani moris aut uilis scyphus . 
haec delicatas eligens pestis domos ? 
cur sancta paruis habitat in tectis Venus mediumque sanos uulgus affectus tenet et se coercent modica , contra diuites regnoque fulti plura quam fas est petunt ? 
quod non potest uult posse qui nimium potest . 
quid deceat alto praeditam solio uide : metue ac uerere sceptra remeantis uiri . 
conuexa tetigit supera qui mersus semel adiit silentem nocte perpetua domum . 
Ne crede Diti . 
clauserit regnum licet , canisque diras Stygius obseruet fores : solus negatas inuenit Theseus uias . 
Veniam ille amori forsitan nostro dabit . 
Immitis etiam coniugi castae fuit : experta saeuam est barbara Antiope manum . 
sed posse flecti coniugem iratum puta : quis huius animum flectet intractabilem ? 
exosus omne feminae nomen fugit , immitis annos caelibi uitae dicat , conubia uitat : genus Amazonium scias . 
sequi per alta nemora , per montes placet . 
Resistet ille seque mulcendum dabit castosque ritus Venere non casta exuet ? 
tibi ponet odium , cuius odio forsitan persequitur omnes ? 
Precibus haud uinci potest ? 
Ferus est . 
Amore didicimus uinci feros . 
Fugiet . 
Per ipsa maria si fugiat , sequar . 
Patris memento . 
Meminimus matris simul . 
Genus omne profugit . 
Paelicis careo metu . 
Aderit maritus . 
Nempe Pirithoi comes ? 
Aderitque genitor . 
Mitis Ariadnae pater . 
Per has senectae splendidas supplex comas fessumque curis pectus et cara ubera precor , furorem siste teque ipsa adiuua : pars sanitatis uelle sanari fuit . 
Non omnis animo cessit ingenuo pudor . 
paremus , altrix . 
qui regi non uult amor , uincatur . 
haud te , fama , maculari sinam . 
haec sola ratio est , unicum effugium mali : uirum sequamur , morte praeuertam nefas . 
Moderare , alumna , mentis effrenae impetus , animos coerce . 
dignam ob hoc uita reor quod esse temet autumas dignam nece . 
Decreta mors est : quaeritur fati genus . 
laqueone uitam finiam an ferro incubem ? 
an missa praeceps arce Palladia cadam ? 
Sic te senectus nostra praecipiti sinat perire leto ? 
siste furibundum impetum . 
Prohibere nulla ratio periturum potest , ubi qui mori constituit et debet mori . 
proin castitatis uindicem armemus manum . 
peius merenti melior et peior bono . 
temptemus animum tristem et intractabilem . 
meus iste labor est aggredi iuuenem ferum mentemque saeuam flectere immitis uiri . 
quam uocat matrem geminus Cupido : impotens flammis simul et sagittis iste lasciuus puer et renidens tela quam certo moderatur arcu ! 
igne furtiuo populante ] non habet latam data plaga frontem , sed uorat tectas penitus medullas . 
uultibus falsis habitare terras . 
Thessali Phoebus pecoris magister egit armentum positoque plectro impari tauros calamo uocauit . 
ipse qui caelum nebulasque ducit ! 
perque fraternos , noua regna , fluctus ungula lentos imitante remos pectore aduerso domuit profundum , pro sua uector timidus rapina . 
et dies tardo remeauit ortu , dum tremunt axes grauiore curru . 
et dari legem rudibus capillis ; crura distincto religauit auro , luteo plantas cohibente socco ; et manu , clauam modo qua gerebat , fila deduxit properante fuso . 
regia caeli , tenuem Tyrio stamine pallam . 
spicula cuius sentit in imis caerulus undis grex Nereidum flammamque nequit releuare mari . 
tunc silua gemit murmure saeuo . 
decolor horret . 
ueteres cedunt ignibus irae . 
quid plura canam ? 
uincit saeuas cura nouercas . 
Altrix , profare quid feras ; quonam in loco est regina ? 
saeuis ecquis est flammis modus ? 
Spes nulla tantum posse leniri malum , finisque flammis nullus insanis erit . 
noctem querelis ducit ; attolli iubet iterumque poni corpus et solui comas rursusque fingi : semper impatiens sui mutatur habitus . 
oculi nihil gentile nec patrium micant . 
lacrimae cadunt per ora et assiduo genae rore irrigantur , qualiter Tauri iugis tepido madescunt imbre percussae niues . 
reclinis ipsa sedis auratae toro solitos amictus mente non sana abnuit . 
breuis expeditos zona constringat sinus , ceruix monili uacua , nec niueus lapis deducat auris , Indici donum maris ; odore crinis sparsus Assyrio uacet . 
umerosque summos , cursibus motae citis uentos sequantur . 
egit cateruas Atticum pulsans solum Tanaitis aut Maeotis et nodo comas coegit emisitque , lunata latus protecta pelta , talis in siluas ferar . 
Cho . 
agreste placa uirginis numen deae . 
Regina nemorum , sola quae montes colis et una solis montibus coleris dea , conuerte tristes ominum in melius minas . 
amare discat , mutuos ignes ferat . 
innecte mentem : toruus auersus ferox in iura Veneris redeat . 
sic te regentem frena nocturni aetheris detrahere numquam Thessali cantus queant nullusque de te gloriam pastor ferat . 
nullo latus comitante quid dubitas ? 
dedit tempus locumque casus : utendum artibus . 
trepidamus ? 
malus est minister regii imperii pudor . 
Quid huc seniles fessa moliris gradus , o fida nutrix , turbidam frontem gerens et maesta uultu ? 
sospes est certe parens sospesque Phaedra stirpis et geminae iugum ? 
Metus remitte , prospero regnum in statu est domusque florens sorte felici uiget . 
sed tu beatis mitior rebus ueni : namque anxiam me cura sollicitat tui , quod te ipse poenis grauibus infestus domas . 
quem fata cogunt , ille cum uenia est miser ; at si quis ultro se malis offert uolens seque ipse torquet , perdere est dignus bona quis nescit uti . 
attolle , curas Bacchus exoneret graues ; aetate fruere : mobili cursu fugit . 
nunc facile pectus , grata nunc iuueni Venus : exultet animus . 
cur toro uiduo iaces ? 
effunde habenas , optimos uitae dies effluere prohibe . 
propria descripsit deus officia et aeuum per suos ducit gradus : laetitia iuuenem , frons decet tristis senem . 
Quid te coerces et necas rectam indolem ? 
si nobilem animum uegeta libertas alit . 
truculentus et siluester ac uitae inscius tristem iuuentam Venere deserta coles ? 
et saeua bella Marte sanguineo gerant ? 
Prouidit ille maximus mundi parens , cum tam rapaces cerneret Fati manus , ut damna semper subole repararet noua . 
quae supplet ac restituit exhaustum genus : orbis iacebit squalido turpis situ , uacuum sine ullis piscibus stabit mare , alesque caelo derit et siluis fera , solis et aer peruius uentis erit . 
quam uaria leti genera mortalem trahunt carpuntque turbam , pontus et ferrum et doli ! 
sed fata credas desse : sic atram Styga iam petimus ultro . 
unius aeui turba et in semet ruet . 
proinde uitae sequere naturam ducem : urbem frequenta , ciuium coetus cole . 
quam quae relictis moenibus siluas amat . 
centena niuei colla summittunt boues : sed rure uacuo potitur et aperto aethere innocuus errat . 
nunc ille ripam celeris Alphei legit , nunc nemoris alti densa metatur loca , ubi Lerna puro gelida perlucet uado , solesque uitat . 
ueteresque fagi . 
iuuat et aut amnis uagi pressisse ripas , caespite aut nudo leues duxisse somnos , siue fons largus citas defundit undas , siue per flores nouos fugiente dulcis murmurat riuo sonus . 
excussa siluis poma compescunt famem et fraga paruis uulsa dumetis cibos faciles ministrant . 
captasse fontem ! 
certior somnus premit secura duro membra laxantem toro . 
et teste caelo uiuit . 
Hoc equidem reor uixisse ritu prima quos mixtos deis profudit aetas . 
ballista portas , iussa nec dominum pati iuncto ferebat terra seruitium boue : sed arua per se feta poscentes nihil pauere gentes , silua natiuas opes et opaca dederant antra natiuas domos . 
Rupere foedus impius lucri furor et ira praeceps quaeque succensas agit libido mentes ; uenit imperii sitis cruenta , factus praeda maiori minor : pro iure uires esse . 
bellare nuda saxaque et ramos rudes uertere in arma : non erat gracili leuis armata ferro cornus aut longo latus mucrone cingens ensis aut crista procul galeae micantes : tela faciebat dolor . 
inuenit artes bellicus Mauors nouas et mille formas mortis . 
hinc terras cruor infecit omnis fusus et rubuit mare . 
a fratre frater , dextera gnati parens cecidit , maritus coniugis ferro iacet perimuntque fetus impiae matres suos ; taceo nouercas : mitius nil est feris . 
obsedit animos , huius incestae stupris fumant tot urbes , bella tot gentes gerunt et uersa ab imo regna tot populos premunt . 
sileantur aliae : sola coniunx Aegei , Medea , reddet feminas dirum genus . 
Cur omnium fit culpa paucarum scelus ? 
Detestor omnis , horreo fugio execror . 
sit ratio , sit natura , sit dirus furor : odisse placuit . 
incerta Syrtis , ante ab extremo sinu Hesperia Tethys lucidum attollet diem et ora dammis blanda praebebunt lupi , quam uictus animum feminae mitem geram . 
et odia mutat . 
regna materna aspice : illae feroces sentiunt Veneris iugum ; testaris istud unicus gentis puer . 
Solamen unum matris amissae fero , odisse quod iam feminas omnis licet . 
Vt dura cautes undique intractabilis resistit undis et lacessentes aquas longe remittit , uerba sic spernit mea . 
Sed Phaedra praeceps graditur , impatiens morae . 
quo se dabit fortuna ? 
quo uerget furor ? 
terrae repente corpus exanimum accidit et ora morti similis obduxit color . 
attolle uultus , dimoue uocis moras : tuus en , alumna , temet Hippolytus tenet . 
reponit animo ? 
quam bene excideram mihi ! 
Cur dulce munus redditae lucis fugis ? 
Aude , anime , tempta , perage mandatum tuum . 
intrepida constent uerba : qui timide rogat docet negare . 
olim peracta est ; serus est nobis pudor : admouimus nefanda . 
si coepta exequor , forsan iugali crimen abscondam face : honesta quaedam scelera successus facit . 
en , incipe , anime ! 
secretus aures . 
si quis est abeat comes . 
En locus ab omni liber arbitrio uacat . 
Sed ora coeptis transitum uerbis negant ; uis magna uocem mittit et maior tenet . 
me nolle . 
Animusne cupiens aliquid effari nequit ? 
Curae leues locuntur , ingentes stupent . 
Committe curas auribus , mater , meis . 
nostros humilius nomen affectus decet ; me uel sororem , Hippolyte , uel famulam uoca , famulamque potius : omne seruitium feram . 
non , si per ignes ire et infesta agmina , cuncter paratis ensibus pectus dare . 
mandata recipe sceptra , me famulam accipe : [ te imperia regere , me decet iussa exequi ] muliebre non est regna tutari urbium . 
tu qui iuuentae flore primaeuo uiges , ciues paterno fortis imperio rege ; sinu receptam supplicem ac seruam tege : miserere uiduae . 
Summus hoc omen deus auertat . 
aderit sospes actutum parens . 
Regni tenacis dominus et tacitae Stygis nullam relictos fecit ad superos uiam : thalami remittet ille raptorem sui ? 
nisi forte amori placidus et Pluton sedet . 
Illum quidem aequi caelites reducem dabunt . 
sed dum tenebit uota in incerto deus , pietate caros debita fratres colam , et te merebor esse ne uiduam putes ac tibi parentis ipse supplebo locum . 
O spes amantum credula , o fallax Amor ! 
satisne dixi ? 
precibus admotis agam . 
Miserere , pauidae mentis exaudi preces libet loqui pigetque . 
Quodnam istud malum est ? 
Quod in nouercam cadere uix credas malum . 
effare aperte . 
Pectus insanum uapor amorque torret . 
intimis saeuit ferus [ penitus medullas atque per uenas meat ] uisceribus ignis mersus et uenas latens ut agilis altas flamma percurrit trabes . 
Amore nempe Thesei casto furis ? 
et longa curua fila collegit uia . 
quis tum ille fulsit ! 
tuusue potius talis , en talis fuit cum placuit hosti , sic tulit celsum caput . 
in ore Graio Scythicus apparet rigor . 
si cum parente Creticum intrasses fretum , tibi fila potius nostra neuisset soror . 
domus sorores una corripuit duas , te genitor , at me gnatus . 
en supplex iacet adlapsa genibus regiae proles domus . 
respersa nulla labe et intacta , innocens tibi mutor uni . 
finem hic dolori faciet aut uitae dies . 
miserere amantis . 
Magne regnator deum , tam lentus audis scelera ? 
tam lentus uides ? 
et quando saeua fulmen emittes manu , si nunc serenum est ? 
aether et atris nubibus condat diem , ac uersa retro sidera obliquos agant retorta cursus . 
tuque , sidereum caput , radiate Titan , tu nefas stirpis tuae speculare ? 
lucem merge et in tenebras fuge . 
cur dextra , diuum rector atque hominum , uacat tua , nec trisulca mundus ardescit face ? 
in me tona , me fige , me uelox cremet transactus ignis : sum nocens , merui mori : placui nouercae . 
dignus en stupris ego ? 
scelerique tanto uisus ego solus tibi materia facilis ? 
hoc meus meruit rigor ? 
o scelere uincens omne femineum genus , o maius ausa matre monstrifera malum genetrice peior ! 
contaminauit , et tamen tacitum diu crimen biformi partus exhibuit nota , scelusque matris arguit uultu truci ambiguus infans ille te uenter tulit . 
quos hausit et peremit et leto dedit odium dolusque genitor , inuideo tibi : Colchide nouerca maius hoc , maius malum est . 
Et ipsa nostrae fata cognosco domus : fugienda petimus ; sed mei non sum potens . 
te uel per ignes , per mare insanum sequar rupesque et amnes , unda quos torrens rapit ; quacumque gressus tuleris hac amens agar iterum , superbe , genibus aduoluor tuis . 
tactus quid hoc est ? 
etiam in amplexus ruit ? 
stringatur ensis , merita supplicia exigat . 
en impudicum crine contorto caput laeua reflexi : iustior numquam focis datus tuis est sanguis , arquitenens dea . 
Hippolyte , nunc me compotem uoti facis ; sanas furentem . 
maius hoc uoto meo est , saluo ut pudore manibus immoriar tuis . 
Abscede , uiue , ne quid exores , et hic contactus ensis deserat castum latus . 
quis eluet me Tanais aut quae barbaris Maeotis undis Pontico incumbens mari ? 
non ipse toto magnus Oceano pater tantum expiarit sceleris . 
o siluae , o ferae ! 
Deprensa culpa est . 
anime , quid segnis stupes ? 
regeramus ipsi crimen atque ultro impiam Venerem arguamus : scelere uelandum est scelus ; tutissimum est inferre , cum timeas , gradum . 
ausae priores simus an passae nefas , secreta cum sit culpa , quis testis sciet ? 
Adeste , Athenae ! 
fida famulorum manus , fer opem ! 
nefandi raptor Hippolytus stupri instat premitque , mortis intentat metum , ferro pudicam terret en praeceps abit ensemque trepida liquit attonitus fuga . 
pignus tenemus sceleris . 
hanc maestam prius recreate . 
crinis tractus et lacerae comae ut sunt remaneant , facinoris tanti notae . 
perferte in urbem ! 
Recipe iam sensus , era . 
quid te ipsa lacerans omnium aspectus fugis ? 
mens impudicam facere , non casus , solet . 
porrigit ignes . 
nuntius noctis , modo lotus undis Hesperus , pulsis iterum tenebris Lucifer idem . 
tigres pampinea cuspide temperans ac mitra cohibens cornigerum caput , non uinces rigidas Hippolyti comas . 
Phaedrae quem Bromio praetulerit soror . 
Anceps forma bonum mortalibus , exigui donum breue temporis , ut uelox celeri pede laberis ! 
ut fulgor teneris qui radiat genis momento rapitur nullaque non dies formosi spolium corporis abstulit . 
res est forma fugax : quis sapiens bono confidat fragili ? 
dum licet , utere . 
tempus te tacitum subruit , horaque semper praeterita deterior subit . 
Quid deserta petis ? 
cingent , turba licens , Naides improbae , formosos solitae claudere fontibus , et somnis facient insidias tuis lasciuae nemorum deae montiuagiue Panes . 
Aut te stellifero despiciens polo sidus post ueteres Arcadas editum currus non poterit flectere candidos . 
at nos solliciti numine turbido , tractam Thessalicis carminibus rati , tinnitus dedimus : tu fueras labor et tu causa morae , te dea noctium dum spectat celeres sustinuit uias . 
Vexent hanc faciem frigora parcius , haec solem facies rarius appetat : lucebit Pario marmore clarius . 
quam grata est facies torua uiriliter et pondus ueteris triste supercili ! 
pugnacesque deos uiribus audeas et uasti spatio uincere corporis : aequas Herculeos nam iuuenis toros , Martis belligeri pectore latior . 
frenis Castorea mobilior manu Spartanum poteris flectere Cyllaron . 
non mittent gracilem Cretes harundinem . 
aut si tela modo spargere Parthico in caelum placeat , nulla sine alite descendent , tepido uiscere condita praedam de mediis nubibus afferent . 
Raris forma uiris ( saecula perspice ) impunita fuit . 
te melior deus tutum praetereat formaque nobilis deformis senii monstret imaginem . 
Quid sinat inausum feminae praeceps furor ? 
nefanda iuueni crimina insonti apparat . 
en scelera ! 
quaerit crine lacerato fidem , decus omne turbat capitis , umectat genas : instruitur omni fraude feminea dolus . 
gerens et alto uertice attollens caput ? 
ut ora iuueni paria Pittheo gerit , ni languido pallore canderent genae staretque recta squalor incultus coma ! 
en ipse Theseus redditus terris adest . 
Tandem profugi noctis aeternae plagam uastoque manes carcere umbrantem polum , et uix cupitum sufferunt oculi diem . 
ambiguus ut me sortis ignotae labor detinuit inter mortis et uitae mala . 
me quoque supernas pariter ad sedes tulit . 
sed fessa uirtus robore antiquo caret trepidantque gressus . 
heu , labor quantus fuit Phlegethonte ab imo petere longinquum aethera pariterque mortem fugere et Alciden sequi . 
Quis fremitus aures flebilis pepulit meas ? 
expromat aliquis . 
luctus et lacrimae et dolor , in limine ipso maesta lamentatio ? 
hospitia digna prorsus inferno hospite . 
fletusque nostros spernit ac morti imminet . 
Quae causa leti ? 
reduce cur moritur uiro ? 
Haec ipsa letum causa maturum attulit . 
Perplexa magnum uerba nescio quid tegunt . 
effare aperte , quis grauet mentem dolor . 
Haut pandit ulli ; maesta secretum occulit statuitque se cum ferre quo moritur malum . 
iam perge , quaeso , perge : properato est opus . 
Reserate clausos regii postes laris . 
et expetiti coniugis uultum excipis ? 
quin ense uiduas dexteram atque animum mihi restituis et te quidquid e uita fugat expromis ? 
tuosque reditus perque iam cineres meos , permitte mortem . 
Causa quae cogit mori ? 
Si causa leti dicitur , fructus perit . 
Nemo istud alius , me quidem excepto , audiet . 
Aures pudica coniugis solas timet . 
Effare : fido pectore arcana occulam . 
Alium silere quod uoles , primus sile . 
Leti facultas nulla continget tibi . 
Mori uolenti desse mors numquam potest . 
Quod sit luendum morte delictum indica . 
Quod uiuo . 
Lacrimae nonne te nostrae mouent ? 
Mors optima est perire lacrimandum suis . 
Silere pergit . 
uerbere ac uinclis anus altrixque prodet quidquid haec fari abnuit . 
Vincite ferro . 
secreta mentis . 
Ipsa iam fabor , mane . 
Quidnam ora maesta auertis et lacrimas genis subito coortas ueste praetenta optegis ? 
ex cuius ortu nostra dependet domus : temptata precibus restiti ; ferro ac minis non cessit animus : uim tamen corpus tulit . 
labem hanc pudoris eluet noster cruor . 
Quis , ede , nostri decoris euersor fuit ? 
Quem rere minime . 
Quis sit audire expeto . 
Hic dicet ensis , quem tumultu territus liquit stuprator ciuium accursum timens . 
Quod facinus , heu me , cerno ? 
quod monstrum intuor ? 
capulo refulget , gentis Actaeae decus . 
sed ipse quonam euasit ? 
Hi trepidum fuga uidere famuli concitum celeri pede . 
unde ista uenit generis infandi lues ? 
hunc Graia tellus aluit an Taurus Scythes Colchusque Phasis ? 
redit ad auctores genus stirpemque primam degener sanguis refert . 
odisse Veneris foedera et castum diu uulgare populis corpus . 
o taetrum genus nullaque uictum lege melioris soli ! 
ferae quoque ipsae Veneris euitant nefas , generisque leges inscius seruat pudor . 
Vbi uultus ille et ficta maiestas uiri atque habitus horrens , prisca et antiqua appetens , morumque senium triste et affectus graues ? 
pudor impudentem celat , audacem quies , pietas nefandum ; uera fallaces probant simulantque molles dura . 
siluarum incola ille efferatus castus intactus rudis , mihi te reseruas ? 
et scelere tanto placuit ordiri uirum ? 
iam iam superno numini grates ago , quod icta nostra cecidit Antiope manu , quod non ad antra Stygia descendens tibi matrem reliqui . 
hiemesque supra positus et canas niues gelidi frementes liqueris Boreae minas post te furentes , sceleribus poenas dabis . 
emetiemur , nullus obstabit locus : scis unde redeam . 
tela quo mitti haud queunt , huc uota mittam : genitor aequoreus dedit ut uota prono terna concipiam deo , et inuocata munus hoc sanxit Styge . 
En perage donum triste , regnator freti ! 
non cernat ultra lucidum Hippolytus diem adeatque manes iuuenis iratos patri . 
consumeremus , magna ni premerent mala ; inter profunda Tartara et Ditem horridum et imminentes regis inferni minas , uoto peperci : redde nunc pactam fidem . 
genitor , moraris ? 
cur adhuc undae silent ? 
nunc atra uentis nubila impellentibus subtexe noctem , sidera et caelum eripe , effunde pontum , uulgus aequoreum cie fluctusque ab ipso tumidus Oceano uoca . 
Cererem magno feruore coquant uiresque suas temperet annus ? 
hominum nimium securus abes , non sollicitus prodesse bonis , nocuisse malis ? 
munera caeca peiora fouens : uincit sanctos dira libido , fraus sublimi regnat in aula ; tradere turpi fasces populus gaudet , eosdem colit atque odit . 
praemia recti : castos sequitur mala paupertas uitioque potens regnat adulter o uane pudor falsumque decus ! 
rigatque maestis lugubrem uultum genis ? 
O sors acerba et dura , famulatus grauis , cur me ad nefandi nuntium casus uocas ? 
Ne metue cladis fortiter fari asperas : non imparatum pectus aerumnis gero . 
Vocem dolori lingua luctificam negat . 
Proloquere , quae sors aggrauet quassam domum . 
Hippolytus , heu me , flebili leto occubat . 
Gnatum parens obisse iam pridem scio : nunc raptor obiit . 
mortis effare ordinem . 
Vt profugus urbem liquit infesto gradu celerem citatis passibus cursum explicans , celso sonipedes ocius subigit iugo et ora frenis domita substrictis ligat . 
abominatus saepe genitorem ciet acerque habenis lora permissis quatit : cum subito uastum tonuit ex alto mare creuitque in astra . 
placidumque pelagus propria tempestas agit . 
non tantus Auster Sicula disturbat freta nec tam furens Ionius exsurgit sinus regnante Coro , saxa cum fluctu tremunt et cana summum spuma Leucaten ferit . 
grauis unda portat . 
quae nouum tellus caput ostendet astris ? 
Cyclas exoritur noua ? 
latuere rupes numine Epidauri dei et scelere petrae nobiles Scironides et quae duobus terra comprimitur fretis . 
fluctum refundens ore physeter capax . 
inhorruit concussus undarum globus soluitque sese et litori inuexit malum maius timore , pontus in terras ruit suumque monstrum sequitur os quassat tremor . 
Quis habitus ille corporis uasti fuit ! 
longum rubenti spargitur fuco latus ; tum pone tergus ultima in monstrum coit facies et ingens belua immensam trahit squamosa partem . 
talis extremo mari pistrix citatas sorbet aut frangit rates . 
Tremuere terrae , fugit attonitum pecus passim per agros , nec suos pastor sequi meminit iuuencos ; omnis e saltu fera diffugit , omnis frigido exsanguis metu uenator horret . 
Hippolytus artis continet frenis equos pauidosque notae uocis hortatu ciet . 
Est alta ad Argos collibus ruptis uia , uicina tangens spatia suppositi maris ; hic se illa moles acuit atque iras parat . 
ut cepit animos seque praetemptans satis prolusit irae , praepeti cursu euolat , summam citato uix gradu tangens humum , et torua currus ante trepidantis stetit . 
uultu nec ora mutat et magnum intonat : ' haud frangit animum uanus hic terror meum : nam mihi paternus uincere est tauros labor . 
quacumque rabidos pauidus euexit furor , hac ire pergunt seque per scopulos agunt . 
currus gubernat : ora nunc pressis trahit constricta frenis , terga nunc torto frequens uerbere coercet . 
sequitur adsiduus comes , nunc aequa carpens spatia , nunc contra obuius oberrat , omni parte terrorem mouens . 
non licuit ultra fugere : nam toto obuius incurrit ore corniger ponti horridus . 
tum uero pauida sonipedes mente exciti imperia soluunt seque luctantur iugo eripere rectique in pedes iactant onus . 
Praeceps in ora fusus implicuit cadens laqueo tenaci corpus et quanto magis pugnat , sequaces hoc magis nodos ligat . 
sensere pecudes facinus et curru leui , dominante nullo , qua timor iussit ruunt . 
talis per auras non suum agnoscens onus Solique falso creditum indignans diem Phaethonta currus deuium excussit polo . 
et ora durus pulcra populatur lapis peritque multo uulnere infelix decor . 
[ paulumque domino currus affixo stetit ] haesere biiuges uulnere et pariter moram dominumque rumpunt . 
inde semianimem secant uirgulta , acutis asperi uepres rubis omnisque ruscus corporis partem tulit . 
Errant per agros funebris famuli manus , per illa qua distractus Hippolytus loca longum cruenta tramitem signat nota , maestaeque domini membra uestigant canes . 
explere corpus hocine est formae decus ? 
qui modo paterni clarus imperii comes et certus heres siderum fulsit modo , passim ad supremos ille colligitur rogos et funeri confertur . 
quanto parentes sanguinis uinclo tenes natura ! 
quam te colimus inuiti quoque ! 
occidere uolui noxium , amissum fleo . 
Haud flere honeste quisque quod uoluit potest . 
si abominanda casus optanda efficit . 
Et si odia seruas , cur madent fletu genae ? 
Quod interemi , non quod amisi , fleo . 
Chorvs Quanti casus , heu , magna rotant ! 
leuiusque ferit leuiora deus ; seruat placidos obscura quies praebetque senes casa securos . 
insani Boreae minas imbriferumque Corum . 
Caucasus ingens Phrygiumque nemus matris Cybeles : metuens caelo Iuppiter alto uicina petit ; non capit umquam magnos motus humilis tecti plebeia domus . 
nitidumque diem Morte relicta luget maestos tristis reditus ipsoque magis flebile Auerno sedis patriae uidet hospitium . 
quod tuus caelum superosque Theseus spectat et fugit Stygias paludes , casta nil debes patruo rapaci : constat inferno numerus tyranno . 
strictoque uecors Phaedra quid ferro parat ? 
Quis te dolore percitam instigat furor ? 
quid ensis iste quidue uociferatio planctusque supra corpus inuisum uolunt ? 
inuade et in me monstra caerulei maris emitte , quidquid intimo Tethys sinu extrema gestat , quidquid Oceanus uagis complexus undis ultimo fluctu tegit . 
tuto reuerse : gnatus et genitor nece reditus tuos luere ; peruertis domum amore semper coniugum aut odio nocens . 
Hippolyte , tales intuor uultus tuos talesque feci ? 
aut quis Procrustes sparsit aut quis Cresius , Daedalea uasto claustra mugitu replens , taurus biformis ore cornigero ferox diuulsit ? 
heu me , quo tuus fugit decor oculique nostrum sidus ? 
exanimis iaces ? 
ades parumper uerbaque exaudi mea . 
nil turpe loquimur : hac manu poenas tibi soluam et nefando pectori ferrum inseram , animaque Phaedram pariter ac scelere exuam . 
per Styga , per amnes igneos amens sequar ] placemus umbras : capitis exuuias cape laceraeque frontis accipe abscisam comam . 
non licuit animos iungere , at certe licet iunxisse fata . 
si incesta , amori . 
coniugis thalamos petam tanto impiatos facinore ? 
hoc derat nefas , ut uindicato sancta fruereris toro . 
confugimus ad te : pande placatos sinus . 
Audite , Athenae , tuque , funesta pater peior nouerca : falsa memoraui et nefas , quod ipsa demens pectore insano hauseram , mentita finxi . 
iuuenisque castus crimine incesto iacet , pudicus , insons recipe iam mores tuos . 
mucrone pectus impium iusto patet cruorque sancto soluit inferias uiro . 
disce a nouerca : condere Acherontis plagis . 
Pallidi fauces Auerni uosque , Taenarii specus , unda miseris grata Lethes uosque , torpentes lacus , impium rapite atque mersum premite perpetuis malis . 
ultimo quodcumque Proteus aequorum abscondit sinu , meque ouantem scelere tanto rapite in altos gurgites . 
exsequor uindex seuerus , incidi in uerum scelus . 
sidera et manes et undas scelere compleui meo : amplius sors nulla restat ; regna me norunt tria . 
In hoc redimus ? 
caelebs et orbus funebres una face ut concremarem prolis ac thalami rogos ? 
donator atrae lucis , Alcide , tuum Diti remitte munus ; ereptos mihi restitue manes . 
mortem relictam : crudus et leti artifex , exitia machinatus insolita effera , nunc tibimet ipse iusta supplicia irroga . 
mittarue praeceps saxa per Scironia ? 
grauiora uidi , quae pati clausos iubet Phlegethon nocentes igneo cingens uado . 
et tu mei requiesce Pirithoi pater : haec incitatis membra turbinibus ferat nusquam resistens orbe reuoluto rota . 
gnatum sequor ne metue qui manes regis : casti uenimus ; recipe me aeterna domo non exiturum . 
non mouent diuos preces ; at , si rogarem scelera , quam proni forent ! 
nunc iusta nato solue et absconde ocius dispersa foede membra laniatu effero . 
Huc , huc , reliquias uehite cari corporis pondusque et artus temere congestos date . 
Hippolytus hic est ? 
ego te peremi ; neu nocens tantum semel solusue fierem , facinus ausurus parens patrem aduocaui . 
munere en patrio fruor . 
o triste fractis orbitas annis malum ! 
miserande , maesto pectore incumbens , foue . 
ponenda : laeui lateris agnosco notas . 
quam magna lacrimis pars adhuc nostris abest ! 
corpusque fingit . 
hoc quid est forma carens et turpe , multo uulnere abruptum undique ? 
quae pars tui sit dubito ; sed pars est tui : hic , hic repone , non suo , at uacuo loco . 
inimica flectens lumina ? 
huc cecidit decor ? 
o dira fata , numinum o saeuus fauor ! 
sic ad parentem natus ex uoto redit ? 
en haec suprema dona genitoris cape , saepe efferendus ; interim haec ignes ferant . 
Patefacite acerbam caede funesta domum ; Mopsopia claris tota lamentis sonet . 
uos apparate regii flammam rogi ; at uos per agros corporis partes uagas inquirite . 
grauisque tellus impio capiti incubet . 
