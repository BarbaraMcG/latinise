. . Orator deliberat sive in statu definitivo , quid sit res , sive in statu qualitatis , qualis sit res ; semper aut rem ipsam esse praesupponit vel talem esse , vel hoc esse , vel si esset , hoc vel talem futuram esse . 
Ceteroqui rem , quae non est , non facit esse . 
Historicus vero multo magis restrictus est , ea enim dumtaxat , quae fuerunt vel sunt , commermorat ac secus , si cetera , quae esse potuerunt , comminiscatur , aut rnentietur fideque , qui scopus praecipuus historici est , carebit , aut certe hoc a poeta usurpabit , ut si contiones sermonesque introducat ; non qui habiti sint , sed qui haberi potuerunt , quod in Sallustio , Livio et Thucydide animadvertes . 
Hoc enim proprie ad poetam pertinere postea declarabimus . 
Alio modo poeta res , quas imitatur , tractat , non enim imitatur , ut sunt , sed ut esse potuerunt vel esse debuerunt , ita ut iis aliam quandam attribuat exsistentiam easque quodammodo secundo creet . 
Poeta enim et materiam quidem , et argumentum potest non supponere , sed simul quasi per quandam creationem et materiam condere , et formam rerum . 
Quod enim dicendo imitatur , non imitatur iuxta Aristotelem secundum illud , secundum quod est , sed secundum illud , secundum quod non est , sed potuit esse , ut Vergilius Aeneam imitatur non iuxta illud , iuxta quod fuit , sed iuxta illud , iuxta quod potuit esse , sed re vera non fuit . 
Numquam enim fortasse in Thracia fuit , numquam Troiam defendit , numquam cum Graecis pugnavit ( iuxta enim alios Troiam potius Graecis prodidit ) , numquam cum diis est collocutus , numquam cum Didone , numquam cum Aceste congressus , numquam Elysios invisit campos ; haec tamen attribuuntur Aeneae a Marone . 
Non enim imitatur Aeneam , prout fuit , sed iuxta hoc , prout debuit esse aut potuit , iuxta regulam veri perfectique herois . 
Itaque creat quodammodo secunda vice Aeneam . 
Immo possunt poetae ( quod comicis necesse est accidere , ut docebimus ) sine ullo historiae ac entis fundamento fabulam confingere et ea penitus , quae esse dumtaxat potuerunt , conscribere simulque et opus , et argumentum , et materiam operis condere , id quod nulli scientiae nullique penitus arti convenit . 
Neque enim statuarius lignum aut lapidem , neque faber quispiam ferrum vel aes , neque sutor corium , neque aliae artes atque artifices id condere possunt , circa quod versantur vel quibus naturam ipsam imitantur . 
Solus poeta id suo quodammodo condit , circa quod versatur . 
Dicendo enim imitatur et dicendo creat , ut res apprehensa a poematis lectore et cognita , prout est obiectum ipsius cognitionis , sit terminus et proprius effectus poeticae molitionis , prout res ilia cognoscitur a legente iuxta eum modum , iuxta quem vel secunda vice exsistit , vel iuxta eum potius , quo exsisteret , si exsisteret omni modo , quo exsistere posset , et interim per dictum poetae exsistit . 
Quocirca magno iudicio ingenioque veteres Graeci poetae nomen deducunt dubia significatione faciendi et rursus fingendi , seu ut Aristoteles , imitandi . 
Cum enim ad naturam poetae proprium et aequale non reperirent nomen , invenerunt nomen duarum significationum , faciendi et fingendi , quorum utrumque sigillatim sumptum non exprimit utique vim poetae , collectim vero , ut mihi quidem videtur praeter mentem Aristotelis , Scaligeri Pontanique nostratis , et eam exprimit penitus , et discrimen artis poeticae a ceteris artibus penitus illuminat . 
Ita enim fingit poetica seu imitatur , ut id faciat , quod imitatur , et quasi de novo condat , non ut ceterae artes , quae imitantur tantum et fingunt , non vero faciunt , praesupponunt enim vel materiam , vel argumentum , vel saltern hoc , quo irnitantur . 
Solus poeta est , qui suo quodam modo instar Dei dicendo seu narrando quidpiam tamquam exsistens facit illud idem penitus , quantum est ex se , ex toto exsistere et quasi de novo creari . 
Eo enim ipso , quod imitatur rem , non iuxta illud , iuxta quod est vel fuit , sed , ut Aristoteles docet , iuxta illud , iuxta quod potuit esse vel debuit esse , extrahit illam ex puro potentiae statu in purum quendam statum actus , hoc est in statum exstistendi ex statu posse exsistere . 
Solus enim poeta de rebus etiam , quae non sunt , loquitur , ac si vere exsisterent , immo affir - mat eas exsistere , et quidem sine mendacio . 
Quod quomodo fieri possit , postea docebimus . 
Exsistere autem dicitur id suo quodam modo , cuius exsi - stentiam affirmare non est mentiri . 
Atque hoc est , nisi fallor , quod Aristoteles in libro de cap . 
acute insinuavit . 
Primo enim cum ipso capitis initio id docuisset , quod iam fuse explicavimus , non poetae esse facta esse proprie narrare , sed quemadmodum vel geri quiverint , vel verisimile etc . 
, cum deinde praetulisset historicae facultati poeticam , quo fit , ut sapientius atque prudentius poesis historia sit , subdit statim rationem , quae ad rem nostram mire facit . 
; Siquidem ; , inquit , ; poesis circa ipsum universale plurimum versatur . 
Quid enim aliud est versari poesin circa universale nisi ex statu universalium extrahere rem in statum individui exsistentis , seu potius , ut se ipse explicat Aristoteles , spectare in aliquo , non quid dixerit vel fecerit , sed quid conveniat illi dicere vel facere , vel quid potuerit dicere vel facere , et interim non esse contentam hac speculatione et quasi universali doctrina ( hoc enim et philosophus , et orator aeque tractare potest , et in thesi saepe debet ) , sed statim hoc idem particulari alicui personae applicare et narrare tunpliciter hoc earn dixisse vel fedsse , quod tantum potuit vel debuit dicere vel facere . 
Quare statim subdit Aristoteles : ; id quod spectat poesis , cum no - mina imponat ; et alibi : ; solius ; , inquit , ; poetae est dare nomina ; , ut sit certa quadam ratione in hoc quoque similis Deo poeta , qui cum res creat , ut d . 
Paulus docet : creando mmirum ea , quae non erant . 
Nam ut Peripatetici docent , et Platonici asserebant , Deus iuxta essentias , seu universalia rerum praedicata et generales ideas , condit , quidquid condit . 
Sit ergo poetica ars , quae entia dicendo imitatur non iuxta , iuxta quae sunt , sed iuxta ea , iuxta quae esse vel debent , vel possunt , velverisim iliter exsistunt , vel exsistebant , vel exstiturae sunt . 
Qua in definitione , quod ad aliqua attinet , ab Aristotele ceterisque auctoribus , ut clare fatear , dissentio . 
Primum enim satis stricte Aristoteles et angustius , quam par est , poeticam definivit dicens earn esse imitationem humanae actionis . 
Quaero enim : An non poeta Horatius est , cum fontem Blandusiae imitatur ? 
O fons Blandusiae splendidor vitro . 
. . An non Homerus poeta est , cum ranarum et murium pugnam describit ? 
An non poeta esset , qui rerum naturam sub certis involucris veritatis et iuxta ea , iuxta quae potuit esse , describeret ? 
Maluimus ergo latius assignare argumentum poetices , ens ipsum , hoc est res omnes etiam entia rationis comprehendendo , circa quae exerceri posse poetam et debere postea ex ipso Aristotele demonstrabimus . 
Ducti vero sumus auctoritate Marci Tullii ut ex hac paupertate in totius entis hereditatem poeticam assereremus , qui ita diserte , ceteroqui orator ipse et poeticae parum amicus , et quidem in ipso de perfecto oratore libro dicit : ; Est enim finitimus oratori poeta , numeris astrictior paulo , verborum autem licentia liberior , multis sententiam omandi generibus socius ac paene par ( sed superiorem esse postea ostendemus ) ; in hoc quidem certe , prope idem , nullis ut terminis circumscribat aut definiat ius suum , quominus ei liceat eadem ilia facilitate et copia vagari , qua velit ; . 
Deinde non ea solum entia argumentum esse poeseos , quae exsistebant vel quae exsistunt ( Aristoteles enim actiones iam quasi praeteritas humanas poesi assignat pro obiecto ) , sed etiam quae exsistent vel exsistere poterunt . 
Cur enim aliquis non possit conscribere poema de Antichristo vel de iudido Dei extreme , vel de futuro statu caelestis beatitatis et istius modi argumenta vel ad epicum genus , vel ad aliud quodpiam referre ? 
Invenio tamen duas rationes explicandi Aristotelem : alteram , quod in praesenti de libro non universe de poesi videatur agere , sed de certis dumtaxat , hoc est de perfectissimis speciebus poeticae , epopoeia , tragoedia , comoedia , quorum sane argumentum aliud non est , quam vita et actiones humanae , ut paulo post dilucebit . 
Ad haec dici verisimiliter potest existimasse Aristotelem actiones humanas non esse quidem adaequatum poeseos argumentum , sed magis ordinarium , seu potius praecipuum et princeps , ad quod cetera obiecta seu res referantur et per respectum ad illud sint etiam verum poeseos obiectum quasi per analogiam attributionis . 
Sic contingit pictori in aliqua tabella pastorem vel agricolam , vel quempiam alium depingenti . 
Is enim principale argumentum habet pastoris ipsius personam . 
Pingit tamen oves , circum gramina , silvas , rivulos , quia haec spectant ad ipsum , quem depingit , pastorem . 
Quod facilius intelleges sane , si ad aliam partem similitudinis nostrae de divina pictura , quam initio capitis afferre coeperamus , attenderis . 
Deus enim se ipsum in rebus creatis imitaturus , etsi ipsius imitationis vel picturae totam sibi proposuerit universitatem , hominem tamen quasi praecipuam divinitatis imitationem sibi seposuit , in quo totius natura mundi tamquam in ultimo et praecipuo opere perficeretur . 
Sapientissimus ergo pictor ille primum immensa ilia imaginaria spatia quasi tabulam universitatis depingendae sibi proponit , tum deinde more pictorum a regione faciunda exorsus est . 
Extendit itaque aerem , suspendit ignem , clausit litoribus maria , fixit terram , diffudit campos , erexit montes , depressit valles , intexuit silvas , aperuit fontes , effudit flumina , explicavit supra caelum , totam denique primam illam picturae artem , quam opticam vocant , suis expressit lineamentis . 
inquit ipse ad Iob , Turn vero ad alteram se picturae partem contulit , quam floridam vocant , et hunc communem hominis locum mira florum , foliorum , frondium , fructuum , herbarum , radicum , pulporum varietate coloravit domumque hanc publicam his quasi Babylonicis tapetibus et aulaeis exornavit . 
Turn ad tertiam picturae partem accessit , quam pictores et Aristoteles in libro artem opaci et clari appellat , accessit . 
Tincto itaque in aurorae coloribus penicillo incepit primo sensim lento ductu purpureum depingere diei et noctis confinium , mira arte quadam tenebras luce attemperante , inde vivacioris luminis liquore imbuit calamum et paulatim ad mediae maturitatem diei lucem adolescere facit , inde in vesperam vergens punicei splendoris nota pingit aerem ac demum eundem caligine noctis quasi linea nigra adumbrat . 
Quam artem admiratus divinus poeta canit : Turn vero claro opacoque mundi perfecto ad quartam se picturae partem ; contulit ; , quae in animantibus depingendis sita est , ut ea , quae vacua primum pinxerat , civibus et inquilinis impleat . 
Pingit itaque in terra quadrupedia , pisces in aqua , in aere volucres , in igne pyraustas et salamandras . 
inquit Ecclesiasticus , Neque vero quintam neglexit partem , quam appellant , totque in his ipsis ad admirationem spectantia effinxit sphinges , hippocentauros , sirenas , hydras , minotauros , capricomos , gryphas aliaque innumera in eadem universitatis tabula ad vivum expressit . 
Postremo se ipsum optime imitaturus perfecta ita tabulae ipsius regione in medio vivam sui imaginem collocavit : HOMINEM . 
Atque hoc est , quod in historia Mosaica primae molitionis rerum , cum cetera quasi obiter pictoris instar locorum longinquitatem et opticam tabulae pingentis expressisset , hominem picturus inquit , Quemadmodum igitur in hac universi pictura , quam simillimam poesi diximus , cetera praeter hominem sunt et quasi episodia , ita prorsus in poesi praecipuum argumentum erit homo , reliquae res creatae accessorium dumtaxat obiectum et non nisi propter ornamentum et opticam quandam praecipui obiecti apparentiam . 
Pone enim divinam Maronis tibi ob oculos : hic perfectissimi principis in tabula epopoeiae efficturus imaginem , quasi alter quidam imaginarii ducis deus et molitor , primum illi veluti in tabula theatrum erigit et regionem instar pictoris duplicem circum pingit , quae pars in epico genere vocari potest cosmographia maris et terrae lib . 
I : Multum ille et terris iactatus et alto , et alibi addens etiam caelum : Cum freta , cum terras omnes , tot inhospita saxa Sideraque . 
. . Aliis vero in lods solum depingit mare : . . magnas obcuntia terras Totmaria intravi duce te . 
. . et : . . caelum undique et undique pontus . 
. . Interdum solam terram ( lib . 
V ) : . . tonitruque tremiscunt Arduaterrarum et campi . 
. . saepe vero simul maria , terras , caelum ( lib . 
I ) : Despidens mare vclivolum terrasque iacentes Litoraqueet latos populos . 
. . 
. 
. . maria omnia mecum Atqueomnes pelagique minas caelique ferebat ( lib . 
VI ) , Terrasque tractusque maris caelumque profundum . 
. . Interdum vero statuit Aeneam in silva , interdum iuxta montes , interdum in pratis , in collibus . 
Quod ad maria vero , in Siculo et Libyco mari lib . 
I , in Aegeo , in Cretico , in Adriatico lib . 
III , in Siculo rursum lib . 
V et in Tyrrheno ad finem eiusdem , inde in lib . 
VII in mari Tusco , lib . 
VIII in Tiberi et Quod ad terras , rursus totum illi orbem in tres partes divisum pro theatro actionum exstruit : Africam in lib . 
I et IV , et initio V , Asiam in II et III , Europam in reliquis libris . 
Atque haec est prima pars imitationis poeticae . 
Secundo , accessit etiam ad secundam partem picturae , quae est peristrommatographia . 
Exprimitur interdum a Marone Aeneae silvis scaena coruscis , alicubi apud ilium Aeneas introducitur Adspectans silvam immensam , alibi deducit ilium in . . locos laetos et amocna Fortunatorumnemorum sedesque beatas . 
Neque tertiam partem neglegit picturae . 
Primo , multis in locis Iamque rubescebat radiis mare et aethere ab alto Aurorain roseis fulgebat lutea bigis , secundo , opacis : Vertitur interea caelum et ruit oceano nox . 
Quae duo et in aliis minoribus exprimit : . . radiisque ardentem lucis et auroipse manii quatiens ostendit ab aethere nubem ; At mihi caeruleus supra caput astitit imber et : . . ponto nox incubat atra . 
. . Inde depicto opaco magna arte horribilius reddit sequens clarum : Intonuere poli et crebris micat ignibus aether . 
Tertio demum , depingit propinquum : . . portusque patescit Iampropior templumque apparet in arce Minervae et longinquum : . . refugitque a litore templum . 
Quarto , abunde satis et illam partem expressit , quae in animalibus depingendis sita est . 
Primo , in aere lib . 
I : Aspice bis senos laetantcs agmine cygnos ; secundo , in terra lib . 
I : . . tres litore cervos Prospiciterrantes ; hos tota armenta sequuntur et lib . 
III : Quattuor hic , primum omen , equos . 
. . 
Tondentes campum late , candore nivali . 
. . tertio , in aqua serpentes illos exprimit lib . 
II mira arte : . . immensis orbibus angues Incumbuntpelago pariterque ad litora tendunt ; Pectora quorum inter fluctus arrecta iubaeque Sanguineaeexsuperant undas ; quarto , Chimaeram in igne monstraque Tartari lib . 
Quintam etiam partem , quam phantasticen pictores appellant , tum in metamorphosibus expressit lib . 
I Cupidinis in Ascanium , Veneris in nympham , lib . 
V Iridis in vetulam Beroen et Somni in Phorbantem , lib . 
VII Allectus in nutricem , lib . 
XII Iuturnae in Metiscum , tum etiam in figuris exprimendis monstrosis : lib . 
IV Famae , lib . 
Ill Harpyiarum , lib . 
IV Atlantis montis . 
Lib . 
vero VI ilia quam phantastica : Terribiles visu fonnae . 
. . 
Centauri in foribus stabulant Scyllaeque biformes Etcentumgenunus Briareus ac belua LernaeHorrendum stridens flammisque annata Chimaera , Gorgones Harpyiaeque et forma tricorporis umbrae . 
Corripit hic subita trepidus formidine ferrum Aeneasstrictamque aciem venientibus offert . 
Vides , ut ad apparentiam personae , quam depingit , iuxta artem opticam pictorum etiam adhibet phantasticen in medio monstrorum Aeneam pingens . 
Corollarium I Ex superiori capite , in quo breviter adumbravimus naturam poeseos , pronum est colligere eius : genus , quod est ars , differentiam ex illis verbis : quae dicendo imitatur res iuxta ea , iuxta quae possunt vel debent esse . 
In quo triplex discrimen est a triplici genere artium . 
Primum a mechanicis et a musica , quae aliquid imitantur , sed non dicendo , ut poeta aut orator . 
Secundum discrimen est in illo verbo ; imitatur ; ab iis artibus , quae non imitantur . 
Tertium discrimen est ab aliis artibus liberalibus , nempe a grammatica , historica , oratoria , quae dicunt quidem , sed dicendo non imitantur vel certe hoc illis non est proprium , sed hoc participant dumtaxat a poesi , ut videntur participare ethopoeiam , hypotyposin , hyperbolen ceteraque audaciora lumina dictionis a poesi . 
Vel si imitantur , non eo modo quo poesis imitantur , hoc est , non prout possunt aut debent res esse , sed prout sunt vel verisimiliter esse possunt . 
Quodsi hie modus poeseos iuxta statum possibilem res narrandi alicui alteri arti convenit , ut videtur convenire picturae iuxta incertum , mea quidem sententia , Horatii dictum : . . Pictoribus atque poetis Quodlibetaudendi semper fuit aequa potestas , hoc certe illis non nisi per emendicationem , quam Aristoteles participationem vocat in artibus communicantibus , a poesi conveniet . 
Itaque si Apelles pingat Centaurum aut Famam Vergilii vel quid simile depromat ex rerum possibilitate vel ideis , quatenus [ qui ] dem pinget , pictor erit , quatenus vero excogitavit , poeta , vel fortasse excogitatum a poeta accepit . 
Alia praeterea est ratio pingendi , quod esse potuit , vel dicendi . 
Pingere enim non est dicere hoc ita esse , sed est ostendere quodammodo clarius , quale quid potuit esse . 
Narrare vero , quod est poetae , est hoc vel illud , quod potuit esse , iam asserere esse . 
Corollarium II Causa efficiens poeseos , inventrix est natura ipsa , ut ait Aristoteles , impellens ad imitandum dicendo etiam pu [ eros ] ipsos . 
Lege hie prolixius Scaligerum , qui accurate expendit , qu [ od ] poesis originem traxit a numeris quibusdam inconditis hominum otio [ sorum ] , et deinde perfecta fuerit , proposito argumento numerosae ora [ tionis ] . 
Causam vero efficientem , cuius instinctu agi dicuntur poetae , si dicamus de ethnicis poetis , non impedimur , quominus peculiariter dicamus Deum esse ipsum , prout est auctor et perfector operum naturalium . 
Quorum perfectionem , quoad poesin et magnam philosophiae partem , peculiari quadam providentia voluit esse penes gentiles , perfectiorum scientiarum perfectionem Christianis assignaturus , ut theologiam moralemque philosophiam , ut ad haec natos nos esse pot [ ius con ] sideremus . 
Ceteroqui et in peculiari quodam et quidem supernaturali instinctu Dei legimus poesin inspiratam , lyricam praesertim , Moysi , Deborae , Iudithae , Annae , Davidi , Salomoni , Zachariae , Elisabethae ipsique etiam sanctissimae Virgini , tamquam aptum quoddam et singulare divinae laudis suae instrumentum . 
Effectrix vero propria et proxima ac principalis causa est poeta ipse , instrumentalis vero est habitus , seu ars , cuius ductu praecepta poeseos reducimus ad opus . 
Causa finalis , intrinseca quidem est eo modo , quo diximus , imitari ; extrinseca vero et ulterior est docere et delectare , hoc est veritatem rerum , et praesertim vitae humanae praecepta modo quodam iucundo tradere , ut facilius in animos irrepant . 
Addo praeterea finem etiam esse poetae movere , leni quidem motu in comoedia , in lyricis , satira , mimo et margite , motu vero gravi in tragoedia et elegia , utroque porro motu in sola ferme epopoeia . 
Causa materialis , circa quam versatur poeta , seu obiectum , adaequatum quidem erunt res omnes , ut diximus , praecipuum vero , seu analogum veluti attributionis erunt humanae actiones . 
Formale vero obiectum , seu ratio , sub qua res tractat poeta , erit modus ille , quern capite fuse examinavimus , dicendi de rebus , prout esse potuerunt . 
Causa fonnalis est ipsa fabula , seu imitatio rerum [ omnium ] eadem ratione facta . 
Effectus porro harum quattuor causarum vocatur poema vel etiam , hoc est quaelibet oda , quae est species vel imago cuiusvis rei , facta a poeta . 
Receptum tamen iam est per errorem grammaticorum , ut communiter putemus poema heroicum tantum carmen , odas vero lyricum , nisi forte odas malis a cantu deducere . 
I ratio est : Sola enim poesis per functiones suas proximo accedit ad praestantissimam omnium actionum , creationem , quae est Dei propria . 
Potest enim , ut diximus , non supponere ullam materiam , sed simul et argumentum condere , et tractationem eius asserereque hoc vel illud esse iam , et quidem sine mendado , quod tantum potuit esse . 
II ratio est : Aliae artes imitantur tantum naturam , ideo , quod necesse est accidere in imitatione , ab ea plerumque deficiunt , archetypo enim opus expictum solet esse vitiosius . 
Sola poesis non imitatur tantum opera naturae tamquam archetypa , sed etiam corrigit . 
Non enim imitatur res , prout sunt , sed prout perfectissime potuerunt vel debuerunt effici a natura . 
III ratio : Artes ceterae , ut pictoria , statuaria et aliae , in rebus tantum certis et quidem extrinsecis et , ut aiunt , mortuis naturam imitantur , ut in colore , figura , situ , poesis vero etiam in internis habitibus et vitae officiis , denique in omni parte entis . 
Corollarium II I ratio : Illa ars liberalis est excellentissima harum trium , quae magis accedit ad naturam scientiae , v . 
g . 
philosophiae vel theologiae , quaeque modum procedendi in suis operibus habet similiorem eisdem scientiis . 
Atqui hoc soli poesi convenit . 
Ergo , probat Aristoteles minorem . 
Poesis enim iuxta universalia procedit , historia vero particularia consectatur , v . 
g . 
non , quid Alcibiades potuerit facere vel ferre , sed quid re vera fecerit tuleritve . 
Oratoria quoque facultas , etsi in thesi possit circa universalia versari , hoc tamen a philosophia emendicat . 
Poesis vero proprie et per se , ut poesis , seu factrix , iuxta universalia procedit eo modo , prout res tractat proprie , non prout sunt in particulari , sed prout esse possunt in universali . 
Sicut etiam dixit Plato deum eo ipso , quod creavit omnia , esse philosophum , ita ut etiamsi antea deus ab aetemo non fuisset philosophus , cum tamen creare debuisset , quae creavit , debuisse ilium per se addiscere philosophiam . 
Praeterea potest interdum orator esse sine thesi vel saltern res non iuxta universalem modum tractare , sed in hypothesi consistere , ut , an Aeneas venerit in Italiam . 
Poeta certe nullo modo , sed debet considerare universalissime , ut docet Aristoteles , quo pacto potuit venire , quid illi potuit accidere , non ut Aeneae , sed ut principi etc . 
, sive interim hoc pacto venerit vel hoc illi acciderit , vel non , et interim hoc tamquam verum asserere . 
Orator vero , quae in thesi considerat vel quae possunt esse , non potest omnia ad hypothesin sine mendacio reducere . 
Sed hie modus clarius explicabitur , cum agemus de modo ab Aristotele praecepto , paucis admodum cognito , de excogitanda fabula . 
Poesis habet species operum suorum ordinarie praestantiores operibus oratoriae et historicae facultatis , quippe epopoeia sola videtur includere encyclopaediam quandam scientiarum omnium et artium , ut fabula epica videatur novus quidam mundus esse et rerum universitas conficta a poeta epico , quod postea clarissime illucescet , cum de ea agemus . 
Sane vel inde certum hoc esse potest , quod Plato , gravissimus philosophus , asserat in epopoeia Homeri contineri divinam omnem humanamque philosophiam . 
Sancti vero patres , Basilius , Fulgentius , Cyrillus , Homeri poema vocant splendidum philosophiae ludum ac virtutis officinam amplissimam . 
Multo etiam plura suo loco de epopoeia Vergilii adducemus . 
At oratoriae facultatis seiunctum aliquod opus et ordinarium nullum certe reperitur , quod similem contineat encyclopaediam . 
Quare si oratori perfecto necessarium est omnes callere scientias et artes , hoc certe magis ordinarie conveniet etiam mediocri poetae . 
III ratio : Cum his tribus , oratoriae , historicae et poeticae facultati , bene dicere conveniat vel narrare , ilia sane erit horum trium perfectissima , quae gravem quendam et penitus contra naturam in bene dicendo defectum numquam potest committere . 
Vitium hoc porro mentiri est , quod et historico saepe contingere potest , cum , ut solet fieri , aliqua ex antiquitate repetit , aliqua per coniecturam inserit ; oratori vero oportet saepissime contingere mendacium , cum vel aliena utitur auctoritate , vel causam promovet ex probabilibus tantum argumentis . 
In his enim fieri non potest , ut non fallamur , facile etiam id , quod non est , in laudibus vel vituperiis effutimus , vel usu hyperboles . 
Solus poeta numquam mentitur , nam etsi ea dicat , quae non sunt , non dicit tamen eo animo , ut credantur , sed ut cognoscantur veluti perfecte expressa , ut ex cognitis ulterior quaedam veritas sub fabula latens colligatur . 
Oratoria opera ad locum plerumque certum , ad personam , ad necessitatem , ad tempus astringuntur , quibus sublatis finis eorundem operum deperit plerumque . 
Atque adeo ex natura sua mortalia sunt . 
Quid enim nunc opus est Demosthenis vel Tullii ? 
At opera poetarum suopte genio immortalia sunt atque ab his singularium rerum circumstantiis expedita . 
Res enim singulares iuxta universalem modum tractant . 
Etiam ipsius testimonio Tullii videtur poesis oratoriae praeferri , quod magis haec are accedat ad naturam et quodammodo ex natura fluat ex eiusque instinctu et habitu oriatur . 
Ita enim Tullius : ; Sic a summis hominibus eruditissimisque accepimus ceterarum rerum studia et doctrina , et praeceptis ; et arte constare , poetam natura ipsa valere et mentis viribus excitari , et quasi divino quodam spiritu inflari ; . 
Credebant enim poetae officium ad vim deorum accedere , quorum esset condere res : Est deus in nobis , agitante calescimus illo . 
Quare divinitatis particulam illam vocabant , quae esset in hominum mente idonea ad poesin , illam vero humanitatis , quae ad oratoriam facultatem . 
Haec ars harum trium perfectior est , quae duabus ipsa tertia peculiarem addit perfectionem . 
Atqui poesis oratoriae et historicae facultati addit illam . 
Itaque haec illis erit perfectior . 
Nam poetae non est solum bene dicere vel narrare , quod est oratoris et historici , sed insuper bene dicendo vel narrando peculiari quadam forma res ipsas imitari , de quibus bene dicitur vel narratur . 
Potest ergo poeta totum hoc praestare , quod orator et historicus , sed praeterea ulteriorem addere perfectionem operi proprium illius erit . 
Sicuti sutor , qui pedem imitatur corio , addit novam perfectionem operi cerdonis . 
Non solum enim ut cerdo tractat corium , sed praeterea tractando ipsum corium calcei effingit formam et pedem imitatur . 
Orator ergo et historicus cerdonis instar erunt , quorum materiam et inventionem universam troposque universos et lumina orationis tamquam materiam tractando poeta efficiet perfectiorem iis ipsis naturam imitando peculiari quodam modo . 
Pedem enim simpliciter dicet orator pedem , poeta vero cum imitatione quadam et forma , et quasi gressu ac vivo eiusdem pedis vestigio per numerum poeticum efficto ipsum quasi enfformabit pedem : . . haeret pede pes densusque viro vir . 
In aliqua specie poeseos , nimirum in epopoeia , praeter peculiares perfectiones includuntur ex natura ipsa epopoeiae species omnes oratoriae facultatis , puta genus demonstrativum , deliberativum et iudiciale . 
Nam cum epopoeiae et heroid carminis sit proprium omnino in omni actione perfectissimum , sane eiusdem etiam epopoeiae erit effingere heroem perfectum in oratoria facultate , quae ad perfectionem civilis vitae omnino necessaria est . 
Sic vides Maronem in omni ferme genere introduxisse perorantem Aeneam immo , quod nullus oratorum fecit , cuilibet sexui , ordini , magistratui , conditioni , statui propriam attribuit tota orationem . 
Merito ergo magnum illud humani ingenii miraculum , d . 
Augustinus , tribuit hoc Vergilio , quod Tullio , nisi tailor , numquam , cum eum non eloquentem modo , sed auctorem et parentem eloquentiae vocat . 
Sanctus vero Hieronymus elegantissimum oratorum , Quintilianus , magnus bene dicendi magister , summum in eloquentia virum , Seneca disertissimum oratorum omnium , Macrobius oratorum validissimum , Abulensis totius eloquentiae ornamentum ac decus . 
Nonnulli vero apud Macrobium praeferunt Vergilium audacter ipsi Tullio . 
Quare Donatus et Servius in eclogam et Delacerda testantur Ciceronem olim viso Vergilio auditaque prius ecloga ipsius exclamasse : ; Magnae spes altera Romae ! 
; Quod hemistichion Maro postea transtulit ad Ascanium . 
VIII ratio : Illa perfectior ars est harum trium , quae plures in se continet veritates easque non simplices , sed quasi replicatas . 
Atqui poetica talis est , si eam cum historica et oratoria compares , igitur haec fuerit perfectior illis . 
Orator enim simplicem dumtaxat propositionem habet vel saltern divisam in exiguas partes eamque satis particularem , ut : An iure Milo Occiderit Clodium , neque quidquam ex intentione et per se aut philosophici , aut ethici , aut politici , aut oeconomici docere intendit . 
Contra haec omnia poeta efficit et uno , ut aiunt , cane plures venatur lepores , instruit enim ad has omnes veritates animum . 
Ilia ars est perfectior harum , quae nobiliorem quondam habet modum tractandi veritatem . 
Atqui hoc sola facit poetica , quippe non nudam veritatem , ut orator aut historicus , sed vestitam honeste et quasi pallio fabulae tectam , veluti rem pretiosam sub velo vendere solent mercatores , ostendit . 
Quo in modo plurimum laudatus est a veteribus Plato , qui philosophiam omnem theologiamque fabulis texit . 
Quod cum Aristoteles facere nollet , ne fecisse videretur ex imitatione , si idem fecisset , verborum tamen et sententiarum obscuritate praecipuas philosophiae veritates obvolvit . 
Ceteras rationes , quae abunde suppeterent , omitto . 
Tantum addo inventionem neque historici neque oratoris esse . 
Nam historicus de rebus paratis scribit , orator vero universam inventionem a dialectico emendicat , immo et ipsam dispositionem argumentorum vimque praecipuam persuadendi , ut sola videatur esse propria oratori elocutio , ut i alibi fuse probavimus . 
At vero poetae proprie est invenire non modo dialectico , ut orator , sed modo quodam philosophico , quaerendo non , qualis sit res in particulari , sed qualis potuerit esse aut esse possit , talemque fuisse affirmare , sive interim fuerit , sive non fuerit ; aliter non esset poeta , hoc est molitor rerum . 
Dispositionem habet praeterea propriam , omnino dialecticae oppositam multoque magis oratoriae : neque enim , primo , iuxta syllogismos procedit , ut facit orator et dialecticus , sed rem , prout est ipsa , sine syllogismo in rerum natura absolute exprimit , ut nugetur plane Phregius ceterique grammatici , qui putant se artificiose ad syllogismum reducere . 
Non enim probat Maro sicut dialecticus tota venisse Aeneam Troia in Italiam , sed tantum narrat , vel potius exprimit venisse verbis , sicut pictor exprimeret coloribus v . 
g . 
in Italiam navigantem . 
Neque , secundo , necesse est poetam procedere iuxta dispositionem certarum partium orationis , uti : exordii , captationis benevolentiae , docilitatis , propositionis , epilogi . 
Hae enim partes propriae oratori possunt libere omitti a poeta non solum lyrico et elegiaco , sed etiam epico . 
Neque enim negabis esse poema , si ei demas primes undecim versus exordii . 
Cuius ratio est ab Aristotele allata , quod sicut historicum sic poetam decet quam maxime vel nihil , vel quam paucissima loqui ex propria persona . 
Exordia autem et aliae huiuscemodi orationis partes non esse possunt nisi ex persona scribentis . 
Quod vero ad elocutionem pertinet , ea etiam latius in poesi patet . 
Constat enim poetam posse omnibus oratoriae figuris uti et luminibus , sed insuper multis audacioribus , ut omittam oratores a poetis mutuatos fuisse apicem omnem perfectionis oratoriae supremum , hoc est numerum et rhytmum , de quo postea fusius ; ita ut ubi suam perfectionem finierit oratoria , ibi primum inceperit imperfecta nasci poetica , nimirum a laxioribus numeris , qui sunt proprii oratori , ita ut videatur poesis respectu oratoriae facultatis instar formae et novae perfectionis superadditae , ut supra dixi . 
Corollarium I Alibi hoc corollarium minus necessarium , cum in omnibus academiis constet hunc inveniendi modum plane non esse poeticum cumque alibi huiuscemodi inventionis idealis apud doctos viros nullus exstet usus . 
Ceteroqui cum in scholis nostratibus hie iam mos , nostro etiam fortasse adolescentis vitio , penitus inoleverit , operae pretium est semel clare ilium et ex Aristotele , et ex ratione damnare . 
Primo itaque , sensit manifeste Aristoteles neutiquam ideales personas in epico genere agentes introducere , puta Curam , Pietatem , Religionem , Timorem , Constantiam aliaque huiusmodi . 
Diserte enim pronuntiavit poesin esse imitationem actionum humananun non quomodocumque , sed iuxta earn regulam , iuxta quam possunt esse . 
At quomodo aut Dolus clamare , aut Constantia dormire , aut Pietas volare potest , cum haec physice nullo modo fieri possint ? 
Quae enim fieri possunt , in actum physicum exire debent , sicuti cum Aeneas iaculatur cervos in Libya , quod ordinarie , vel in nube latet , quod magicis artibus , vel statim sanari aut clipeum e caelo accipere , quod non nisi divina ope fieri potest . 
Huius rationem , si paulo altius finem poeseos intrinsecum fueris speculatus , plane perspicies , is enim est imitari . 
Qui autem imitantur , ut ait Aristoteles , agentes ipsos imitantur , non eorum v . 
g . 
habitus vel accidentia , iuxta quae agunt , ut pietatem , constantiam aliaque huiusmodi . 
Certae enim actiones , ut idem Aristoteles ait , sunt suppositorum . 
Cave interim existimes nos nine excludere usum figurarum , ut prosopopoeiae , plasmatum , quarum beneficio ostendimus in lyricis praeceptis posse breviter introduci quasi agentem personam idealem , quod etiam in epico genere eo elegantius est , quo brevius , ut lib . 
II Timor Iraque mentem Praecipitantpulchrumque mori succurrit in armis , et in fine lib . 
X : Sic cursum in medios rapidus dedit ; aestuat ingens Imoin corde Pudor mixtoque Insania luctu EtFuriis agitatus Amor et conscia Virtus . 
Neque solum ideales personae agentes , sed etiam inanimae introducuntur , ut lib . 
VII : Te nemus Angitiae , vitrea te Fucinus unda , Te liquidi flevcre lacus . 
Hic vero duo animadverto : Haec non nisi brevissime admittenda esse , ut in toto vides Marone , immo et in ceteris poetarum , qui tamen non essent tanti , etsi contrarium facerent , ut illos postposito principe sequamur plebeios . 
Nam quod Silius introducit Virtutem et Voluptatem coram Scipione litigantes , quod Pietatem et Virtutem Statius , quod Lucanus Patriam , seu potius Romam , quod Invidiam Ovidius , Pestem , Somnum aliaque huiusmodi ceteri adhibeant , iam prolixe in docuimus has omnes existimatas fuisse deas deosve eisque peculiares aras et templa exstructa . 
Deinde modicus apud omnes poetas harum usus personarum satis redarguere posset imperitorum tironum temeritatem , vel potius importunitatem , ex quorum officina nullum poema prodit , quod non totum penitus eiusmodi personis inferciatur et constet . 
Animadvertendum est ilia exempla , quae attulimus ex Marone , sapere tantum peculiarem elocutionis modum , non inventionis , de qua nunc agimus . 
Prosopopoeiae enim et plasmata haec sunt figurae et lumina quaedam elocutionis , quibus res ideales vel inanimae vel loqui finguntur , vel agere quidpiam . 
Stultum esset ergo vel saltern puerilitatis plenum hac una sola plasmatis figura toto uti poemate , stultius vero omnia conficere poemata . 
Accedit ratio , quam affert Aristoteles cap . 
, maxime spectari debere a poeta verisimile vel necessarium . 
Quod utrumque aeque tollitur ab actionibus personarum idealium , si tota inventio ex eis confletur ; nulla enim veritas physica ex eis conflatur , cui semper coniuncta est exsistentia realis et extractio rei extra causas suas . 
Proinde poeta idealis non esset poeta , hoc est molitor rerum seu conditor , neque imitaretur res , prout essent , si exsisterent in rerum natura , vel prout exsistere deberent , sed tantum ideas quasdam Platonicas earum strueret . 
Sed hoc in sequenti libro planius perspicies . 
Corollarium II Ratio , quia ilia perfecta poesis est , quae perfectam habet imitationem , atqui elegiaca et lyrica non habent perfectam et distinctam satis ab oratoria facultate imitationem rerum . 
Nam neque ex sua natura accipiunt imitandas actiones per modum agendi et colloquendi , ut comoedia et tragoedia , et mimus , neque per modum narrandi , ut epica poesis , ut margites , ut satira , sed tantum ratiocinatione quadam perficiuntur et fenne argumentis tractantur , prout fit in orationibus . 
Neque , quod unica est poeseos anima , habent proprie fabulam . 
Parum vero interest , quod metro conscribantur . 
Metrum enim iuxta Aristotelem poetam non facit . 
Diserte enim cap . 
: ; Haud ; , inquit , ; historicum atque poetam carmen et soluta oratio designant , quippe si Herodoti historia carminibus pangatur , aeque nihilominus ac prius sine carmine erit historia . 
Sed hoc differunt , quod historicus quidem res gestas , poeta , ut geri potuerunt , exponit ; . 
Et paulo post : ; Poeta ; , inquit , ; fabularum magis quam carminum est poeta , ut qui semper circa imitationem versatur , actiones vero imitatur ; . 
Et rursus alibi docet principium ac veluti animam poetices esse fabulam . 
Fabulam vero non intellegit figmentum quodlibet de diis aut simile quidpiam Aesopi fabulis , sed potius inventionem unius actionis magnae humanae , integrae et se cum connexae cum eventu probabili . 
Quod attinet ad epigramma , id vero si perfectissimum etiam sumatur , nequaquam est poesis ; eius enim etymon si examines et naturam , est subscriptio rei cuiuspiam certae et determinatae ac proinde est opus quoddam alligatum circumstantiis certis ex sua natura et quod confici debet non universaliter , iuxta quod aliquid fieri potest vel debet , sed iuxta quod iam factum est . 
Est enim subscriptio factae rei aut erectae , aut pictae , ut lib . 
III : Aeneas haec de Danais victoribus anna . 
In quo quae , quaeso , inest imitatio , quae non inesset in aliqua periodo oratoria vel in historia , vel epistola ? 
Nam quod ad acumen attinet et argutiam , quae anima quaedam est et forma epigrammatis quaque epigramma differt a ceteris omnibus proprie et essentialiter , hoc sane sicut et argutia commune est orationi et cuilibet alteri operi rhetorico , ut clarius perspicies in tractatu , qui orationibus , contionibus , declamationibus , dialogis , interloquiis tragoediarum , comoediarum , dramatum , elegiis et lyricis , satirae praeterea et epigrammati nec non epistolis , apologis , Menippeis et ipsi demum familiari sermoni communis erit . 
Apparet ergo formam ipsam epiigrammatis neutiquam poesin spirare , sed esse quid indifferens et commune quoddam ingenii exercendi et ostentandi instrumentum . 
Neque refert , quod carmine scribatur . 
Nam constat primos epigrammatum auctores soluta fuisse usos oratione , ut viri doctissimi annotarunt , et praeterea , si bene rem expendas , et gravius re vera , et commodius soluta scribitur oratione . 
Ex natura enim trahit se cum subtiles semper et difficiles conceptus , qui aegerrime exprimi possunt oratione ad numeros astricta , turn quod claritatem postulent , quae in poesi difficilius invenitur , turn quod brevitatem , quae facilius acquiritur soluta , quae ab epithetis aliisque luminibus libera esse potest . 
Hoc , quod aliquid carmine scribatur , si ab illo abest imitatio , non erit poetae , sed versificatoris opus , ut Aristoteles docet . 
Quare et Vergilius in et Manilius et Aratus in astrologicis et Lucanus in et Lucretius in libris sunt non poetae , sed ad summum vel philosophi , vel astronomi , vel versificatores , ut doctissimus Scaliger annotavit . 
Adverte tamen non excludere nos epigrammata quaedam a speciebus poeseos , quae aptam aliquam fictionem habent vel certe imitationem morum , non quales fuerint , sed quales potuerint esse . 
Quale epigramma Martialis libro VI : Pauca Iovem nuper cum milia forte regarem , continet etiam fictionem moralem epigramma de Selio , de fure surripiente soleas sibi , deque ceteris , quorum fingit actiones quasdam nomina eis imponendo , quod soli poetae licere ex Aristotele ostendimus : Thais habet nigros , niveos Laecania dentes . 
Quae ratio est ? 
Emptos haec habet , ilia suos . 
Sed in his fictionum epigrammaticarum generibus atque adeo in ipso epigrammate soli Graeci poetae fuere . 
In Martiale enim rara similia citatis invenias , in recentioribus vero , ut in Bidermano , paene dixerim nulla , cum toti ferme historici sint neque paulo maiora habeant acumina , quam aut Florus , aut Valerius Maximus , aut Tacitus in sua historia , vel Seneca philosophus in opusculis moralibus , rhetor vero in controversiis et suasoriis . 
Quem unicum ausim praeferre ipsi Martiali . 
Quare si te poetam ex epigrammate existimari voles , solos meo iudicio Graecos imitabere . 
Postquam breviter , primo , naturam poeseos explicuimus et differentiam eius a ceteris artibus ostendimus , secundo , praestantiam eius et nobilitatem examinavimus , tertio , species falsas poeseos reiecimus , reliquum est , ut post definitionem poeseos ad eius accedamus divisionem , quae tota ex natura ipsius poeseos clarius constabit . 
Cum enim haec sit imitatio ipsa illo modo explicata , tripliciter possumus iuxta ipsam imitationem poesin distinguere eiusque certas species reperire , ut docuit Aristoteles cap . 
Aliquae enim species differunt inter se , quia res diversas imitantur , aliae , quia diverso modo , aliae , quia diversis instrumentis . 
Quare displicet Scaligeri iudicium , qui quadrifariam potius dividit poesin et se ita melius facere Aristotele ait , nullam tamen penitus affert causam , quo ipso silentio satis se ipsum damnat . 
Primo itaque omnis poesis vel res , vel actiones humanas imitatur , hae rursus actiones vel sunt proborum , vel improborum hominum , vel praestantium , vel humilium , vel sunt fortunatorum , vel infelicium , atque adeo ipsae actiones probae vel improbae , viles vel praestantes , laetae vel tristes . 
Ergo hominum illustrium actiones imitatur epopoeia et tragoedia , hominum vero vilium vel mediocrium saltem margites , mimus , satira , comoedia . 
Probas actiones imitatur epopoeia et tragoedia , utraque ferme in utraque fortuna , sed tragoedia magis proprie in adversa , epopoeia vero , ut postea docebimus , in perplexa . 
Improbas etiam actiones imitatur interdum et tragoedia multoque magis comoedia . 
Sed Improbas proprie imitantur actiones satira , mimus et margites . 
Laetas actiones per se imitatur lyrica poesis , vel si tristes interdum , hoc non facit nisi in ordine ad laetitiam vel festivum aliquem affectum exprimendum . 
Tristes actiones per se elegia imitatur , vel interdum laetas , sed in ordine ad tristitiam exprimendam , ut cum Ovidius in libris prolixe triumphum Germanici describit , ut tristitiam exprimat suam ab illius triumphi celebritate remotus . 
Annotat tamen Horatius elegiam postea ad amores translatam fuisse , sicut etiam nonnulli asserunt lyricum carmen scribi posse de rebus tristibus . 
Epigramma vero nullis penitus terminis continetur . 
Aristoteles duplicem proponit modum imitationis . 
Primus est narrandi aperto sermone alienas actiones et hic epicae et margiti proprius est ; ut enim epica virorum praestantium illustres actiones , ita margites mediocrium vel vilium hominum mediocris vitae vel viles actiones , se cum connexas et variis eventibus implexas , per simplicem narrationem ad unum ultimum eventum deducit . 
Appello vero margitem poema de actione vili conscriptum , quod ita Homerus vocaverit quendam virum ficto nomine , cuius actiones insulsas et morosas magno ingenio perscripserat . 
Quem nullus , ni fallor , imitatus est post tot saecula praeter unum patrem Bernardinum Stephonium , cuius similis margites recitatus est in collegio Romano magna hominum frequentia et applausu , propediem lucem aspecturus . 
Is idem vir , immortali memoria nignissimus , primus nostro saeculo mimos in Romano theatro exhibuit ad imitationem Romanae antiquitatis . 
Secundus modus apud Aristotelem est , cum non narrantur actiones , sed ipsae personae agentes introducuntur et loco poetae suas actiones vel enarrant , vel imitantur , qui modus proprius est tragoediae , comoediae et mimo . 
Tertium addo modum ratiocinationis , qui accedit ad oratorium , qualis est in lyrica poesi , in elegia et epigrammate , quamquam haec etiam narrationem admittere possunt , irnmo etiam interdum admittunt dialogum , cuius generis est oda apud Horatium lib . 
III ode : Donec gratus eram tibi . 
Tria sunt , quibus possumus imitari : harmonia , numerus , metrum . 
Ad harmoniam pertinent tibiae , fistulae , citharae , ad numerum saltus , gesticulationes , incessus , ad metrum omnia genera versuum . 
Ergo metro et harmonia sola utuntur lyrici . 
Metro et numeris , hoc est gesticulationibus utuntur mimici , saitu vero praeterea satira , quamquam mimi interdum et musica . 
Solo metro sola epopoeia , elegia enim interdum etiam admittit musicam ; sed epopoeia loco musices pronuntiationem habet voceque insuper et actione imitatur , liberiore quidem ea quam orator , sed tamen astrictiore , quam reliquae poeses . 
Sine pronuntiatione tamen epicus quispiam perfectus fuerit , si alteri recitandum bene dederit , quod Statius de se ipso in estatur . 
Solum epigramma penitus ab omni numero , harmonia et pronuniatione excluditur solusque ei calamus aut scalprum , aut celum et theatri loco aut pulpiti sinus amicorum permittitur . 
Omnibus illis tribus , harmonia , numero et metro , utuntur tragici , comici et dithyrambici . 
Addo vero his ex Aristotele motus praeterea diversos servire oportere diversis poeseos speciebus . 
Motus simul graves et lenes , varietate quadam permixti debentur epicae . 
Motus graves soli per se tragoediae debentur , in quibus insit perturbatio vehemens ex terribilibus miserabilibusque , ut docet Aristoteles , coorta . 
Elegia etiam plerumque hos admittit , parcius tamen et cum quadam moderatione . 
Motus lenes debentur soli per se comoediae , mimo , satirae , margiti et epigrammati , lyricae praeterea , quamquam interdum et graves per accidens admittunt . 
Solis dithyrambis non varietas ilia lenium et gravium motuum epicae debita , sed potius insania quaedam et enthusiasmus debetur , ex immoderatione omnium affectuum et permixtione conflatus . 
Epica poesis est narratio imitativa actionis heroicae unius , magnae , illustris , integrae , cum eventu . 
In qua definitione singulis verbis insinuatam vides differentiam a ceteris poeseos speciebus . 
Ergo est narratio , quo differt a comoedia , tragoedia , mimo et aliquatenus ab elegiaca et lyrica , non tamen a margite . 
Est narratio imitativa actionis heroicae , quo maxime differt a margite , immo ab elegiaca , lyrica satiricaque poesi , immo a comoedia , non tamen a tragoedia , quae etiam heroes imitatur . 
Est imitativa actionis unius , quo differt a quibusdam imperfectissimis immo falsis poeseos speciebus , qualis est Ovidii , quae habet quidem ex arte connexionem eamque summo ingenio confectam , non tamen ex natura ipsarum actionum . 
Hic vero unitatem intellegimus actionis per se connexae . 
Est imitativa actionis magnae , quo maxime differt a mimo et tragoedia , quae plerumque unius diei actionem , vel quae uno die impleri possit ex sua natura , imitantur . 
Epica vero etiam ad annos plurimos se extendit , quidem ad decem , vero ad duodecim . 
Est imitativa actionis illustris , hoc est gravis per se ipsam et clarae , qualia sunt bella diuturna , varies eventus habentia , mutationes imperiorum , regnorum conditiones et initia , aliaque huiusmodi . 
Est imitativa actionis integrae , ut ilia , quae fieri potuerunt , non omittantur , vel quae fieri debuerunt , etiamsi facta non fuerint . 
Artis enim erit supplere defectum naturae . 
Quare sicuti sutor facturus cuipiam calceum , qui extremis pedum digitis mutilatus sit , non iuxta pedem operari debet , sed iuxta ligneam formam , quae artis sutoriae regula quaedam est , ita poeta integritatem quam maxime spectare debet fabulae , non historiae , ita ut fabula sit illi quasi quaedam lignea forma ab ipso poeta conficta , iuxta quam imitari debet alicuius actiones ea compensans , quae in historia defuerunt , et operans potius iuxta ea , iuxta quae debuerunt vel potuerunt esse , quae aliter fuerunt . 
Integritas praeterea fabulae et magnitudo connexionem exigit plurium actionum sub una coordinatarum et ad unum eventum ultimum spectantium , quae septima est condicio epicae poeseos . 
Materialis causa proxima sunt actiones heroicae . 
Remotior paulo sunt ea , quae cognoscuntur ex actionibus , hoc est propensiones et mores . 
Remotior adhuc sunt fortunae ipsae et felicitas infelicitasque alicuius , vita , casus , eventus , postremo vero , et ipsa persona eiusque in ratione herois absolutio perfectioque . 
Formalis causa est imitatio ipsa horum omnium et quasi ad vivum expressio . 
Efficiens causa princeps quidem poeta ipse est , instrumentalis vero est habitus poeseos . 
Adiuvantes vero causae , per se omnino necessariae , vel potius in habitu poetico inclusae et per se cum illo connexae , sunt habitus ominium penitus scientiarum , immo etiam artium mechanicarum , saltern quoad peculationem et imperium , quod paulo post dare dilucescet . 
Finalis causa intrmseca quidem est ea , quae diximus : unitari , ex - rinseca vero est maxime delectare et docere cum delectatione : primo quidem avilis vitae perfectionem et politicam , turn ethicam , deinde oeconomicam , neque minus philosophiam ipsam , astrologiam et theologiam . 
Quod quo pacto fiat , sequentibus libris docebimus . 
Principio constituendum est id , quod epice imitaturi sumus . 
Id vero , ut dixi , erit una aliqua et magna actio herois ; quo ipso excluduntur actiones divinae et actiones praeterea feminei sexus . 
Harum enim utraque , ut docebimus , per accidens tantum intrat epicam poesin : ilia quidem tamquam actionum humanarum adminiculum , ista vero tamquam occasio quaedam virtutis heroicae , puta continentiae , constantiae , ut in Didone Maroniana vides . 
Quare poema Claudiani Nonni Pentapolitae Orphei Ovidii aliaque id genus ab heroica poesi excluduntur , quod vel deorum , vel feminarum actiones enarrant . 
Adverte praeterea non esse totam alicuius herois vitam accipiendam pro argumento epopoeiae ( hoc enim contra unitatem fabulae est , ut clarius perspicies , cum de ea agemus ) , sed unam dumtaxat integram actionem , hoc est ex pluribus connexis inter se actionibus conflatam , quale est v . 
g . 
excidium Troiae , seu peregrinatio Ulixis , seu Aeneae in Italiam migratio , seu Iasonis in Colchidem navigatio , seu . 
Nam de ceteris , Statii , immo et de de Silii , de Lucani , non ausim affirmare epica esse argumenta vereque heroicum poema , ut clarius ex sequentibus colligere licebit . 
Haec porro actio herois una et integra ex historia quidem petitur , ut Aristoteles docet , hoc est certa persona et certa eiusdem personae actione constare debet . 
In comoedia tamen iudicio Aristotclis totum argumentum confingi potest , immo et tragoediae cuiusdam exemplum affert , quae nullum habuerit fundamentum in historia , sed tota conficta fuerit . 
Proposito ergo vel penitus conficto argumento epicae , quod fundamentum est ceterorum , diu diligentissimeque speculandum est , quid in ea historia vel argumento illustris , quid magni , quid varii , quid admirabilis , quid perplexi accidere vel potuerit , vel debuerit , quidque verisimiliter vel necessario acciderit ; hoc enim est , ut supra docuimus , proprium poetae tamquam conditoris . 
In quo ipso , ut ad praxim et regulam manifeste accedamus , primam virtutem fabulae , hoc est universalitatem , explicabimus . 
QUOMODO POETA IUXTA ARISTOTELEM IN INVENTIONE EPICA PROCEDERE DEBEAT IUXTA UNIVERSALIA Docet Aristoteles liberandam esse historiam a circumstantiis earn determinantibus et alligantibus ad certas personas , certas causas , certos effectus medios . 
; Ceterum ; , inquit cap . 
, ; confictos sermones oportet etiam confingentem ipsum universe explicare ; . 
Deinde modum addit huius universalitatis , cum historiam circumstantiis determinantibus spoliatam universaliter exhibet : ; Per multos annos peregre quidam cum iret et a Neptuno observatus , et a cunctis relictus , ita rebus ipsius domesticis constitutis , ut fortunae omnes a procis absumerentur filioque insidiae iam instarent , iactatus pelago domum pervenit ; cumque aliquos agnovisset , illos aggressus , ipse quidem sospes evasit , inimicos autem experdidit ; . 
Deinde subiungit Aristoteles : ; Hoc itaque proprium eius poematis est ; , quasi diceret : Proprie poeta versari circa universalia debet , seu potius res particulares iuxta universalia tractare hocque totum considerare , quid in aliquo accidere potuerit vel debuerit , hoc autem aliter fieri non posse , nisi prius individuates circumstantiae ab historia demantur et nisi v . 
g . 
actiones Ulixis non ut Ulixis , sed ut herois egregii cuiusdam perpendantur constituaturque primum universalis thesis , quomodo se aliquis heros iuxta civilis vitae perfectionem in ea actione gereret . 
Docet statim descendendum esse ad episodia et illam universalem ideam determinandam et quasi in individuo et in particulari collocandam esse . 
g . 
primo nomen imponendum est Ulixis heroi illi universaliter a nobis considerato , deinde causa addenda vel occasio aliqua , propter quam peregre iverit et quam ob causam a Neptuno observatus fuerit quomodoqae et quibus in locis ab eo tempestatibus exatus fuerit , quando naves amiserit , socios , commeatum , apud quern hospitatus fuerit in ilia navigatione . 
Quid interea uxor , cui nomen imponendum est Penelopes , domi egerit , quid Telemachus , quomodo patrem postea requisiverit adultior factus , quomodo occurrentem sibi fortasse in itinere aliquando non agnoverit , aliaque eiusmodi . 
Haec vero particularia illam universalitatem determinantia duo maxime habere debent . 
Primo , ut ex una parte non sint vulgaria quaeque facile cuique occurrere possint , sed sint varia , rara , mirabilia , dubia et perplexa et variis eventibus ad unum ultimum integrae actionis eventum tendant . 
Secundo , ut ex altera tamen parte sint quam maxime probabilia , non iuxta rei veritatem hypothesin ex thesi subsumendo , quod oratores faciunt , sed solum iuxta communem consuetudinem , prout fieri communiter solet vel saltern non raro evenit . 
Poeta enim non scribit de Aenea ut Aenea , prout orator scriberet vel historicus , sed scribit de Aenea ut de heroe , seu de viro quodam perfecto . 
Quod manifeste Aristoteles insinuavit , cum , ut diximus , postquam historiam circumstantiis spoliatam et recensuit , statim intulit : ; Hoc enim proprium est poematis ; . 
Hinc vero collige duo : Causam unius rei , omnibus hactenus grammaticis et Homeri Vergiliique interpretibus ignotam ( quippe illi nihil aliud fadunt , nisi vel sensum explicant , vel aliquid a poeta bene dictum variis auctoritatibus confirmant , causam vero , cur ita bene dixerit , non afferunt ) , cur nimirum principes poetarum , Vergilius et Homerus , ipso suorum operum initio argumentum totius epopoeiae proponentes indeterminate uterque et sine nomine Ulixis et Aeneae hoc faciat , sed uterque de viro quodam se cantaturum promittat , Vergilius quidem : Arma virumque cano , Homerus vero initio Die mihi Musa virum captae post moenia Troiae ! 
Ipso enim opens initio ostendunt se circa suum argumentum universaliter , hoc est iuxta communem herois perfectionem , quod poetae est , non iuxta particularem ut Aeneae vel Ulixis , quod oratoris est et historici , versari . 
Non ergo laudandi sunt ceteri poetarum atque inter eos Statius , qui statim initio Magnanimum Acacidem multoque magis Claudianus : Inferni raptoris equos , quamquam hie ipso sui opens argumento epicum se fuisse negat . 
At Vergilius et Homerus primo statim opens aspectu , immo verbo se proprie poetas esse significant , dum ilico circa universalia versantur . 
Deinde paulatim proposito ita argumento virum ilium idealem , hoc est universaliter consideratum , afficiunt certo nomine et ex thesi descendunt ad hypothesin per varia episodia , et fabulam certis circumstantiis explicantes quasi veri conditores ex Aenea et Ulixe in universali possibili efficiunt exsistentes in statu multarum particularitatum : nunc pugnantes , nunc pace fruentes , nunc in mari , nunc in terris , modo felices , modo afflictos . 
Collige haec tria differre omnino essentialiter : historiam , argumentum et fabulam epicae poeseos . 
Historia enim est res , prout gesta fuit , cum certis circumstantiis et nominibus , prout apud aliquem historicorum reperitur . 
Argumentum epicum , seu proprium obiectum epicae , est historia vel res , prout geri potuit vel prout verisimiliter gesta est . 
Prout ergo historia est particularis per se , ita argumentum est universale per se . 
Fabula vero est tertia quaedam historia ex utroque conflata , hoc est ex illo universali argumento iuxta libitum et iudicium poetae tamquam hypothesis ex thesi subsumpta . 
Uno verbo , historia est : Ulixes navigat . 
Argumentum est : Vir vel heros navigat . 
Fabula est : Ulixes tamquam heros navigat . 
Fabula ergo , ut vides , corrigit quodammodo defectum naturalem historiae arte ipsa poeseos , sicuti calceus exterius corrigere videtur per artem sutoriam truncum alicuius pedem . 
Considera enim tria in arte sutoria , quae imitatur , a se invicem distincta sibique subordinata . 
Primo , pedem vivum , sed mutilum v . 
g . 
Secundo , pedem ligneum seu formam sutoris . 
Tertio , calceum ipsum , qui est pes quidam arte factus , seu potius extrinseca pedis vivi imitatio . 
Sicut ergo artis sutoriae est supplere primi pedis , hoc est vivi , defectum naturalem mediante pede ligneo , qui est pes universalis , hoc est , quem universaliter ars sutoria imitatur , ita mediante argumento , universaliter considerate , erit poeticae artis proprium ilia , quae historiae defuerunt , in ordine ad exprimendam herois perfectionem supplere postea in ipsa fabula et ut a primo ad ultimum concludamus , non ilia tantum narrare , quae gesta sunt ab Ulixe v . 
g . 
, sed quae ab eo ut ab heroe perfectissimo geri potuerunt in ilia actione magna , quam tibi pangendarn proposuisti . 
MODUS PRAETEREA INDICATUR EORUNDEM COLUGENDORUM ET DOCETUR , QUIS USUS SINOULORUM SIT Haec porro , quae fieri possunt , seu possibilia , dupliciter considerantur : passive et active . 
Passive possibilia ilia sunt in aliqua actione , quae fieri non repugnat ex sua natura . 
Haec rursus multiplicia sunt . 
Quae necessario fuerint in proposita herois actione . 
g . 
navigans Aeneas in Italiam ex Phrygia necessario debuit transire mare Aegaeum , necessario debuit consistere in aliquo portu . 
Horum possibilium usus est ad fidem ipsi historiae astruendam . 
Possibilia sunt , quae non necessario , sed tantum probabiliter fieri potuerunt , eaque rursus duplicia : vel quae ordinarie accidunt , ut quod Aeneas navigans tempestate iactatus fuerit ( horum autem possibilium usus est ad astruendam probabilitatem epico argumento ) , vel certe quae raro et difficilius accidere solent , ut quod Aeneas fuerit in periculo Scyllae et Charybdis , illud tamen evitavit , vel quod Andromacham captam olim Troiae subito ex serva viderit reginam in Graecia . 
Possibilia sunt , quae fiunt necessario ex suppositione alicuius probabilis , ut quod Aeneas discesserit ex Sicilia in Italiam supposito , quod venerit prius in Siciliam , quamvis non erat opus eum per Siciliam navigare in Italiam . 
Voco autem ilia , quae necessario acciderunt , possibilia , haec enim etiam , quae necessario accidunt , utique etiam possibilia sunt , necessario quidem , non contingenter . 
Horum etiam idem usus est ad servandum in historia verisimile . 
Active vero possibilia sunt , quae proprie respidunt potentiam agentis , potentis agere vel quomodocumque concurrere ad illam actionem magnam epicam . 
Harum vero possibilium quam maxima copia occurrat necesse est . 
Eorum enim capacitatem vastissimam habet actio quaelibet heroica , hoc est difficilis ex natura sua et magna , v . 
g . 
peregrinatio Ulixis vel Aeneae . 
Non enim solus Aeneas vel Ulixes navigabit , sed sociis et exercitibus comitantibus . 
Alii rursus principes , per quorum maria errabunt vel ad insulas terrasque appellent , vel hospitio excipient , vel pellent , vel etiam hostiliter invadent . 
Natura enim ipsa rerum varia interim operabitur , modo serenum , modo tempestuosum efficiet mare , modo pestem , modo afferet sterilitatem , postremo dii quoque ipsi ad eandem actionem magnam concurrent et vel earn impedient , ut Iuno , ut Allecto , ut Harpyia , ut Iuturna , vel adiuvabunt , ut Iuppiter , Venus , vel certe saepe erunt indifierentes , ut Iuppiter aequus , ut Mars , vel saltem nuntii , ut Iris , Mercurius . 
Quo etiam revocare licebit genios bonos et malos , ut Tiberinus lib . 
Conficies ergo tibi tria capita actionum possibilium , ex quibus compones episodia totius actionis epicae . 
I caput possibilium fieri ab ipso heroe vel ab aliis , qui eum ad actionem magnam iuvent vel impediant . 
Haec vero rursus duplicia sunt : ordinarie possibilia , ut quod Aeneas tristetur in periculosa tempestate , quod libenter apud Didonem hospitetur , quod exsequias parenti faciat , quod curis fractus obdormiat , quod ei advenienti tamquam extemo inquilini minus faveant . 
Usus horum possibilium non est tantum ad astruendum verisimile ut superiorum , sed etiam ad faciendas occasiones ulterioris inventionis magis artificiosae et fingendorum aliorum possibilium , quae erunt magis extraordinaria et mira . 
Quod summopere commendamus tironibus , ne res miras et fictiones adbibeant , nisi ex opportunitate communium possibilium , ne affectata et extorta quodammodo videatur inventio . 
Sic ex occasione communis possibilis extraordinarium possibile confingit Maro , dum naves Aeneae in nymphas convertuntur , quia nimirum prius introduxit Tumum eas concremare molientem . 
Praeteaea oportet communes saepe actiones heroi ipsi attribuere , immo etiam interdum vitiosas , ut cum Aeneas paulo plus familiarius Didone utitur , ut poeta probabilius cetera narret , quae heroica plane sunt , alias enim incredibile est vulgo aliquem omnibus omnino horis sapere . 
Facilius etiam assequetur finem suum poeta , hoc est docebit et persuadebit virtutem , cum heroem ipsum ex ipsis moribus et communi vita communis fuisse naturae et habitus ostendet . 
Praeterea non aliter poterit saltern unicarm , quae ut ceterae heroica quoque virtus est , paenitentiam exprimere , nisi aliquid vitiosi ab heroe illo aliquando commissum comrniniscatur . 
Oportet autem in uno heroe omnes , quantum fieri potest , exprimere virtutum actiones . 
Actiones extraordinarias et proprie heroicas appellamus extraordinaria possibilia , ut quod Aeneas vigilet omnibus dormientibus lib . 
V , quod contra monstra Tartarea ensem corripiat lib . 
VI , quod parentem simul cum sacris humero gestet lib . 
II , quod nequiquam Didonis illecebris a Iovis iussu amoveatur ib . 
IV funemque generose non religet a litore , sed ense abscindat , ceteraque tota innumera ; respectu vero aliorum vel iuvantium ilium ad magnam actionem , ut quod Acestes tam liberalis sit erga naves , quod Euander etiam unicum filium mittat in auxilium , vel impedientium , ut quod Turnus tam generose proelietur , Mezentius , Messapus etc . 
Horum possibilium usus est ad tria maxime , quae heroico poetae proposita sunt assequenda : ad multas morales doctrinas , ad multas politicas , ad multas oeconomicas docendas eorumque vitia , qui contra illas peccant , in impedientibus quidem actionem magnam repraesentanda ( oportet enim et pravus sit ethice , et iniurius vel saltem infelix politice , et oeconornice malus , nee satis ordinatus , qui heroi bene agenti contradicat ) , ad virtutes vero eiusdem triplicis institutionis docendas vel herois exemplo , vel eorum , qui ilium ad magnam actionem adiuvant . 
II caput est possibilium fieri a natura . 
Ea similiter duplicia sunt : aliqua ordinaria , ut ortus diei , ut commoditas serenitatis , ut vices noctis et diet , hiernis et aestatis et quae haec consequuntur ; mortes item maturae vel immaturae , vel decessus amicorum , temporum mutationes , locorum praeterea , per quae v . 
g . 
Aeneas vel Ulixes navigat , proprietates et effectus , ut Scyllae et Charybdis , Aetnae , aliaque eiusmodi innumera , quae poterunt praebere multarum occasionem fictionum . 
Secunda possibilia naturae sunt extraordinaria , quae nimirum extraordinariis naturae viribus fieri possunt et aliquando de facto eveniunt , puta ope geniorum , qui activa passivis multa applicando efficiunt , vel certe ope magiae naturalis , vel etiam nigromantiae , ut quod Aeneas saeptus nube vehatur lib . 
I , quod Allecto , seu daemon malus , in somnis sese offerat Turno specie anus in VII ; quod luno figuram ementita Aeneae fugientis ex acie eliciat Turnum in X ; quod lutuma aurigae speciem accipiat in XII ; quod Iuno rursus in V vertatur in simulacrum anus ; quod Aeneas arma et clipeum aliunde accipiat fabricata in VIII ; quod Ascanii caput in II et Laviniae crines in VII quendam concipiant ignem ; quod Cacus tantis viribus , tamquam naturae monstrosus effectus , praeditus fuerit in VIII , aliaque innumera similia , quae vel ipso naturae nutu , vel etiam defectu , vel ope alicuius daemonis fieri possunt . 
Horum vero possibilium usus est maxime ad explicanda multa ad philosophiam pertinentia , ut quod subito Aeneas ope dictamni sanatus fuerit in XII , vel quod socii Ulixis gustata loto numquam postea redierint ad naves . 
Ad quae etiam possibilia artis revoco ; quale possibile est equus ille ligneus Troianus vel quale esset Archytae columba , vel certe apud Cedrenum caelum Chosroae , regis Persarum ; quales sunt et vestes pulcherrimis historiis depictae vel arae deorum , vel portae , vel templa , vel clipei , galeae , thoraces , vel crateres , labirynthi , item horti speculares , arcus , pyramides , aliaque huius generis , per quae non omaretur tantum inventio epica dareturque occasio multorum episodiorum , sed etiam multa ad artium mechanicarum doctrinam pertinentia explicarentur . 
III caput est possibilium fieri a deo idque vel ordinarie , ut quod singularem habet erga viros probos providentiam , ut erga Aeneam tot in periculis , vel quod scelera puniat , ut contigit in Mezentio , deorum contemptore , lib . 
X , vel quae fieri a deo solent extraordinarie , ut quod Aeneas fatis deorum in Italiam proficiscatur in VII , quod se futurum Italiae regem intellegat lib . 
III , quod eiusdem rei et signa accipiat in III , et eadem impleta viderit in VII , quod omen condendae urbis initio VIII accipiat , quod seriem futurorum nepotum multo ante in VI provideat , quod gesta Augusti et posteriorum Romanorum in clipeo insculpta acceperit in VIII , quod sospes ad inferos descenderit indeque reversus fuerit in VI , quod naves eius mutantur in nymphas initio Horum et similium possibilium usus est ad theologiam eiusque conclusiones in tota epopoeia spargendas , maxime de Dei sapientia et futurorum praescientia , de providentia item , quae singularis est in regnis et imperiis fundandis , conservandis , mutandis , in bellis administrandis , in victoriis concedendis , demum in dispositione totius heroicae vitae , quae plerumque perplexa est et ad ultimas felicitatis metas perplexis et obliquis tendit eventibus ; item de praedestinatione et praedefinitione rerum , de praemiis bonorum et malorum etc . 
Modus porro horum omnium possibilium colligendorum duplex dumtaxat esse potest . 
I speculationis , si nimirum ipsi nobiscum diligenter contemplemur , quid vel heros , vel eius socii , vel adversarii , in tali loco , tali tempore talique de causa praestare potuerint , quid etiam natura ipsa permiserit et causae universales inferiores , elementa caeli , intellegentiae , genii mali vel boni , demum , quid Deus ipse . 
Plures enim causas vel impedimenta neutiquam reperire poteris actionis magnae , quam propositam habes . 
II modus est vel experientiae , vel historiae eiusque vel divinae , vel profanae , ut ex ea secernamus admirabilia quaedam divina , naturalia et heroica opera et ad eorum similitudinem , quae iam effccta fuerunt , alia simillima possibilia confingamus similesque eventus et perplexiones rerum . 
Hunc modum colligendi possibilia non obscure , ni fallor , docuit Aristoteles cap . 
Vis sequentibus : ; Si igitur et in ea quoque , quae vere prius fuere , fingendo incidat , non propterea a poeta discedet ; quandoquidem ex his , quae gesta sunt , aliqua quidem eiusmodi esse nihil prohibet , cuiusmodi vel exstitisse verisimile sit , vel certe fieri potuerint ; secundum quae sane horum poeta fuerit ; , ac si diceret ea , quae iam semel facta sunt , iterum sunt possibilia , ut rursus fiant . 
Itaque si poeta alicui historico mirabili eventui simile quid tamquam possibile confinxerit in sua fabula , ex vi huius secundo possibilis hoc est iterum conditor , erit rei iterum quasi reproductae . 
Sed ut peculiarius modum explicemus ad colligenda quidem possibilia passiva et activa primi capitis , oportet quam maxime pernosse historicos omnes , praeterea summopere suaserim tironibus legendos tres : Heliodori Xenophontis et a Philostrato conscriptam . 
Addo ex recentioribus quartum : Ioannem Barclaium in In his enim admirabilis est nexus historiae rerumque mirarum series quaedam perpetua . 
Quod vero attinet ad Christianum poema , legendae sunt quam maxime vitae patrum et sanctorum ac praesertim martyrum , qui soli vere heroes Christiani fuere , ex eorumque historiis quam plurima simillima possibilia congerenda . 
Ad secundi vero capitis possibilium apparatum locupletandum praeter scientiam physices et astronomiae tenenda praeterea est historia de plantis , animalibus , lithonomia item et ornithologia . 
Sed super omnia evolvendi accurate libri de magia naturali aliique libri conscripti de admirabilibus naturae . 
Cuiusmodi essent et libri Cardani si illi purgati essent , sicut et Scaligeri contra eosdem libros disputationes conscriptae patrisque Martini Delrii libri . 
Ex his enim ilia , quae arcanis naturae opibus vel causarum superiorum , vel bonorum malorumve geniorum viribus fieri possunt , ad amussim colligerentur et ad eorum imitationem multa similia possibilia confingerentur . 
Tertii capitis possibilium apparatus ex duobus fontibus manare debet : ex historia omni sacra et ex theologia ; immo sola fons mini videtur esse admirabilium possibilium in omni omnino genere , ex quibus Christianum poema per quandam imitationem longe copiosius et rerum mirarum plenius confici posset , quam mille vel Quod quo pacto fieri posset , clarissime sequenti capite demonstrabo . 
etQUOMODO CHRISTIANUS POETA EX SIMILLIMO QUODAM FONTE MULTO MIRABILIORA POSSIBILIA HAURIRE POSSIT AD CONFLANDAM EPICE FABULAM DE QUOLIBET HEROE , SED MAXIME DE CHRISTIANO Animadverto ergo possibilium illorum admirabilium , quibus ethnici poetae fictiones suas reddebant illustriores , fontem fuisse praecipuum antiquissimam illam fabulosam de diis theologiam ab auctoribus Hesiodo et Homero ipso antiquioribus conscriptam et postea temere ab idololatris creditam , cum illi fortasse non theologiam , sed potius philosophiam omnem sub illis fabulis tegere voluerint . 
Haec tamen cum credita fuisset theologia veraque ilia omnia putarent veteres ex ilia , quam explicavimus , occasione Noe relati inter deos a Babyloniis , invaluissetque postea et infinitus numerus crevisset historiae de diis , data est occasio plurima alia similia fingendi poetis , hoc est ex ilia universali theologia fabulosa confingendi novas in particulari actiones vel deorum , vel heroum ipsorum , simillimas iam ante creditis . 
Re vera enim omnia ilia , quae tota et maxime mira videntur , penitus sunt per hanc imitationem conficta , ut quia universim fabulosa theologia docuit Vulcanum fabricare arma diis , ad huius imitationem Maro fingit in particulari eundem Vulcanum fabricare arma Aeneae . 
Item quia Mercurius universaliter deorum nuntius credebatur ac praecipue Iovis , sicut Iris Iunonis , in particulari applicat fuisse ilium ad Aeneam quoque missum in IV et ad Poenos in I ; Iridem vero ad Turnum in IX et ad Didonem in Aeolus praeterea ciet tempestatem , Neptunus sedat , Mars et Minerva in proeliis adest , qua universim earum actionum praesides credebantur . 
Allecto vero apud Vergilium , Tisiphone et Megaera apud Statium incitant improbos ad impediendam actionem heroicam , hos vel illos in particulari , quia hoc assignatur illarum officium m fabulosa veterum theologia . 
Somnia praeterea , oracula , metamorphoses instituuntur tota ut Iunonis in Aeneam , Cupidinis in Ascanium , Iuturnae in aurigam , ad imitationem metamorphoseon in universali theologica historia de diis conscripta creditarum . 
Mirabiles praeterea actiones heroum , ut quod Aeneas descendit ad inferos ibique Creusam coniugem et Anchisem videt ad imitationem antiquae fabulae de Orpheo , revocantis ab inferis Euridicen coniugem , de Theseo et Hercule adeuntibus Tartara . 
Quo in loco mirari plurimum debes non ingenium tantum divmissimi Maronis , sed etiam maximum et sollertiam , ne dicam astutiam quandam . 
Cum enim vereretur , ne quispiam ilium de tam audaci fictione reprehenderet , cum nihil tale historia Aeneae ex se promitteret resque valde per se difficilis apparere unicuique posset , antequam ad ipsam accedat fictionem et Aeneam ad Tartara deducat , fingit ingeniose Aeneam ipsum afferentem congruentias , cur debeat descendere ad inferos et exemplis id confirmantem : Si potuit Manes arcessere coniugis Orpheus . 
. . , Si fratrem Pollux alterna morte redemit Itquereditque viam toties . 
Quid Thesea magnum , Quid memorem Alciden ? 
- et mi genus ab Iove summo . 
Quo poeta oblique facit praeniolitionem futurae fictionis redditque causam , cur hoc credi possit de Aenea tamquam possibile , quia nimirum simile quid iam factum erat a Theseo et Orpheo . 
Se vero indicat hoc fingere ad imitationem antiquae fabulae . 
Atque ex his et samlibus apparet poetas veteres summo quidem ingenio usos fuisse in hac imitatione . 
Sed tamen in his ipsis fingendis a vera poeseos natura plane afuerunt ; Cum enim poesis sit rerum tantum possibilium imitatio iuxta ipsum Aristotelem , ilia vero , quae ipsi facta credebant atque adeo credebant iterum fieri posse ex iisque tamquam possibilibus universalibus suas conflabant fictiones , cum fuerint non tantum non facta , sed etiam re vera impossibilia sint et semper fuerint ( quomodo enim verisimile est plures exstitisse deos veros , vel etiamsi per impossibile exsisterent , vel dissentire illos se cum , vel pugnare , vel esse corporeos etc . 
? 
) , manifestum hinc est poetas illos eosdem circa impossibilia versatos fuisse atque adeo poetas non fuisse . 
Poeta enim circa rem tantum possibilem versari potest , utpote creator et conditor , neque plus illi licet , quam Deo , qui impossibilia non condit . 
Hinc autem ulterius manifestum est solum re vera Christianum poetam esse posse vel saltem illum , qui divinam actionem ex gententia religionis Christianae tamquam adminiculum heroicae actioni assignaturus sit . 
Oportet tamen in hoc imitari veteres poetas , ut sicuti illi ex universali historia theologica particulares ad imitationem deorum actiones vel ipsis iisdem rursus diis heroi v . 
g . 
opitulantibus , vel certe cum impedientibus , aut ipsi aliquando heroi attribuebant , ita nos Christianis heroibus vel etiam ethnicis , ut Lecho Cechoque , ut Craco ( prout a divina providentia peculiariter ad regnum fundandum regebantur ) attribuamus cooperationem divinam vel certe resistentiam et alicuius actionis improbae impeditionem ex imitatione theologicae nostrae historiae et doctrinae , quae in sacris libris continetur . 
Quodsi aliquis fortasse dubitet Cnristianam poesin neque tam variam esse posse , quippe quae unum Deum colat et non possit ilium inter se dissentientem introducere , sicuti Iuno et Venus apud Maronem , Pallas et Neptunus apud Homerum rixantur , neque tam illustrem et miram , quippe quae tot phaenomena et numinum apparitiones confingere non possit , is re vera , peregrinus et hospes in est . 
Innumera enim sunt possibilia in ea et varia prorsus , et illustria , et quae ex natura sua et ex ipsa externa specie magna et augusta , et omnibus penitus ethnicis et phaenomenis , et fabulis mirabiliora ; quae nimirum confingi poterunt ad imitationem semel factorum , quae in referuntur . 
Quid enim putida ilia maiestas Iovis lib . 
I : . . cum Iuppiter aethere summo Despiciensmare velivolum termque iacentes Litoraqueet latos populos , sic vertice caeliconstitit . 
. . quid , inquam , habet , cum admirabili ilia divinae maiestate gloriae apud Ezechielm cap , si et eleganter et clare et rotae divini illius currus admirabiles , et trahentia ilium quattuor animalia , si sonitus iuxta et turbo , et ignis omnesque circumstantiae describantur ? 
Concilium vero eiusdem Iovis initio libri X quid habet cum amplissimo illo senatu sedentis Dei inter XXIV seniores , diademata ad supernae pedes maiestatis abidentes et universitatis vocem cithara adiuvantes ? 
Aeolus vero cum tota illa fictione Maronis lib . 
I quid habet cum Deo , qui ut alibi idem David , non ex antro aliquo putido , ut apud Maronem , neque ex folle , ut apud Homerum , sed qui volat super Cherubim etc . 
? 
Neptunus rursus , qui lib . 
I mare sedat , quid habet cum Deo , qui in mare diviit et in duos erigit parietes , qui mensus est pugillo aquas , quem tam graphice describit Moyses in cantico : qui non delphinos neque equos marinos , sed immensum ilium leviathan subiugalem suum facit ? 
Martis etiam strepitus ille poeticus , Insidiis , Minis et Furoribus stipatus , quid simile habet cum Domino exercituum , qualis tam graphice describitur ( . 
) , quam nusquam ab ullo poetarum Mars ? 
Neque desunt illi comitibus Martis maiores etiam satellites apud Moysem etc . 
Et ut veluti imperatorem introduceret : inquit , Deinde alios enumerat , quasi Martis comites : Et ne desint anna Deo veluti Marti , v . 
) : Quae omnia maiori maiestate et allegoriae energia exprimi commode possent a Christiano poeta per occasionem alicuius belli Christiani iuste in impios suscepti . 
Iam vero Palladis tota fabula quid habet cum Sapientia divina ? 
inquit , Quam decore hoc modo ad quempiam heroem consultantem accedet ! 
Quid simile habent omnea omnium deorum actiones ? 
Quomodo autem sapientiam divinam introducere in poemate possim tamquam non idealem , sed veram omnino personam , postea docebo . 
Iterum lusus illi divinae sapientiae super orbe terrarum quam vastam aperiunt fictionum ianuam , quae omnia deorum convivia et turpes illas voluptates prorsus obruere possint . 
Iovis vero inepta ilia iuramenta ( lib . 
X ) : . . Stygii per flumina fratris quid habent cum illo : inquit , Quod vero initio X et XI dum loquitur Iuppiter , Et tremefacta solo tellus , silet arduus aether Etzephyri posuere . 
. . vel ut est apud Statium ( I Et compressa metu servantes murmura venti , quid habet cum illo : Quid vero simile illis : et : et : et : Quod vero tremit tellus loquente Iove , qud est ad illud : Quod vero ibidem lib . 
X et alibi saepe apud Homerum Iuno , Venus ceterique dii contendunt coram Iove , quid habet cum illo in vel potius illo : Quod vero et Neptunus curru vehatur super mare , quid simile est illi ; , Illud vero quam mirum : Haec enim allegorice possent per modum elocutionis ( non idealium instar vel actionum , vel personarum per modum inventionis ) introduci a poeta Christiano ad eorum imitationem cum curru Martis : . . cireumque atrao Formidinis ora IraequeInsidiaeque , del comitatus , aguntur . 
Martis rursus quadrigae et maiestas apud Maronem lib . 
XII , apud Homerum Illiados V , apud Statium lib . 
III , quid habent cum equis illis Apocalypticis quattuor vel cum illis Zachariae : ( nc se iactet fortasse Statius aereis stabulis Marti erectis ! 
) . 
Ventorum iterum proelia : Eurique Zephyrique ruunt . 
. . ? 
An non illustriora sunt apud Danielem cap . 
et rursus in multoque magis apud Zachariam specie equorum confligentes ? 
Quid vero Mercurius volans quattuor alis habet cum angelis , qui nuntii proprie sunt divini , vel cum Cherubim sex alis volantibus , qui non solas , ut Mercurius , alas , sed etiam ipsa sibi corpora ex quattuor elementis accommodant ? 
Quod quantum ingenio et elocutioni locum dabit ! 
Quid vero Cupido Ascanii speciem simulans lib . 
I cum angelo , comite Tobiae ? 
Quid ipsa Venus Ascanium tollens in altos Idaliae lucos cum altero angelo portante Habacucum crine apprehenso ? 
Quid monstrum illud Famae , oculosum undique et clamosum cum sanctis illis ammalibus in plenis oculis et clamantibus : , et multa ora gerentibus ? 
Fabulosa quoque Atlantis figura caput caelo attollentis , uterum nubibus immiscentis firmeque terrae inflxi , quid habet cum specie ilia Apocalyptici angeli amicti nube , coronati iride , solaris vultus , pedibus columnarum instar altero in mari , altero in terra fixis ? 
Quid triceps Cerberus , quid Gorgones et forma tricorporis umbrae vel cum bestia illa , Danielis , vel cum altera Apocalyptica ? 
Quid vero ilia Mors sedens et otiosa apud Maronem et infemus ipse murcidus habent cum Morte ni equitante eamque inferno equite insequente ? 
Quid flumen Lethes vel Cocyti , vel paludes Acherontiae cum lacu inferni et eius ardoribus sempiternis ? 
Elysia vero flumina quid habent cum fluvio crystalline procedente de sede Dei et Agni ? 
Elysii ipsi campi quid habent vel cum paradise in vel cum gemmata et aurea civitate in Ilia vero , quae Aeneas lib . 
VI vel in Tartaro vidit , vel in Elysiis campis , quid habent simile admirabilibus d . 
Ioannis et Esdrae phaenomenis ? 
Quae summopere tironibus commendamus , ut vel ea ad particulares transferant fictiones , vel similia possibilia confingant eisque phantasiam legendis exerceant . 
Praeterea quid flumina humana specie a poetis , et Marone praesertim , ex urnis quibusdam suos effundentia amnes conficta , quid , inquam , habent cum septem angelis effundentibus fluvios ex septem phialis ? 
Quid vero vel Diana , vel Iuno nubibus insidentes et aureae totae apud Homerum et Maronem cum muliere alata , sole amicta et luna calceata ? 
Quid Iris , nuntia pacis apud poetas vel apud Homerum a bello revocans deos , cum iride ilia sacra , signo foederis inter Deum et Noam ? 
Quid Solis fabulosus currus et equi cum igneis Eliae equis et essedo , quod etiam ceteris sanctis applicare poteris ? 
Quid pugna deorum apud Homerum cum pugna bonorum angelorum apud Danielem ? 
inquit Quod quomodo intellegendum sit , lege interpretes . 
Tu interim allegorice tractare poteris hanc pugnam , etiam fortasse in assumptis corporibus , cui quid simile praestitit Vida m . 
Illud vero quam illustre esset , si ad vivum describeretur angelum hunc Danieli comparuisse accinctum auro , corpore pellucido chrysolithi , facie fulgurita , oculis lampadiis , brachiis pedibusque aeneis , voce multiformi ! 
Quid rursus aunt metamorphoses illae Iunonis in Aeneam vel Beroen , Neptuni apud Homerum in Calchantem , Iuturnae in Metiscum ad ipsa angelorum phaenomena tarn crebra in bibliis , cum assumpto corpore varias species , nunc pueri , nunc iuvenis , nunc viri , nunc senis assumunt ? 
Quid ipsius Iovis in taurum transformatio ad Nabuchodonosorem in bovem conversum ? 
Quid Iuppiter XII qui : . . duas aequato examine lances Sustinetet fata imponit diversa duorum , Quem damnet labor et quo vergat pondere letum , ad Deum apud Isaiam cap . 
: Quid Apollo , castra Graecorum iaculatus e nube , cum angelo milia interficiente una nocte vel cum alter o angelo dicto percutiente , qui una nocte primogenita interfecit in Aegypto ? 
Quid Harpyiae lib . 
III pugnantes cum Troianis mensasque foedantes vel cum avibus , quas a victimis abigebat Abraham , vel potius cum armatis locustis pugnantibus in vel cum aliis avibus Apocalypticis proeliantibus contra bestiam ? 
Quid Allecto stimulans lib . 
VII Turnum et Amatam cum genio malo exagitante Saul vel cum malo daemone , qui in ait se circuisse terram cuique permittit Deus mire affligere Iobum ? 
Et haec quidem possibilia sunt ex parte actionis divinae , quae vides quam augustiora sunt illis impossibilibus ethnicis , omnia enim hic praecipua ex Marone et Homero colecta habes . 
Nunc ad actiones et possibilia naturae accedamus atque etiam artis opera . 
Quid enim templum et regia Latini regis lib . 
VII habet cum templo Salomonis et domo aurea , et solio illo , ad quod aurei tot leunculi adstant ? 
Quid equi omnes Turni in XII , Didonis in IV , Latini in VII , Rhesi praeterea et Diomedis apud Homerum cum illo unico Iobi equo , qualem nullus umquam poetarum excogitare potuit ? 
Quid ad hunc loquens apud Homerum Achillis equus , qui etiam ab ipsa asina Balaam vincitur ? 
Sed audi plura : Quid vero stellae omnes apud poetas cum Pleiadibus et Hyadibus et Arcturoapud vel potius cum illis , quae pugnaverunt contra Sisaram manentes in ordine et cursu suo , vel cum illis apud Habacuc : Quid fulmina apud poetas cum illis apud Qvid glacies poetica cum ilia ( Iob . 
) , quid pluvia , quid cetera meteora : Et ; Lege totum hoc caput , et plures collegisti catachreses , quam ex toto Statio aut Claudiano , etpossibilia quaedam allegorica . 
Quid porro clipeus Homeri vel Aeneae cum uno Ezechielis latere , in quo Hierosolyma et obsidio eius descripta ? 
Quid vero illae dies , quas poetae ingeminant in clipeis cum ilia Quid cortinae Apollonis Delphici vel Cumeae Sybillae cum cortinis sanctuarii et oraculo in Quid columbae ramum Aeneae monstrantes in VI cum columba ramum oleae afferente Noe ? 
Quid tubicen ille Misenus vel Triton cum angelis tubas inflantibus Apocalypticas vel cum Levitis tubicinibus , quorum cantu corruerunt Ierichontini ? 
Quid Polydorus post mortem alloquens Aeneam in III vel Dido et Anchisis in VI cum Samuele a pythionissa rcsuscitato vel cum osaibus Elisaei post mortem prophetantibus ? 
Quid somnia illa Aeneae et aliorum apud ceteros poetas cum somniis Iosephi somniantis suum manipulum adorari ab undecim manipulis et a sole , et a luna vel Pharaonis de spicis et vaccis , vel Nabuchodonosoris de colosso regnorum vel de arbore operiente orbem terrarum , vel d . 
Petri de mappa animalium ? 
Quid metamorphosis navium Troianarum in nymphas cum virga Moysis transformata in draconem ? 
Quid serpentes in Laocoontem et filios immissi cum serpentibus populo Hebraeo infestis ? 
Et ut tertii capitis possibilia veniamus , nimirum heroicas actiones , quid opes Agagemnonis et sapientia cum Salomone , quid robur Achillis cum Samsone , quid pietas Aeneae cum Iosue vel Gedeone , quid Nestoris eloquentia et mansuetudo cum Moyse , quid Diomedis et Aiacis utriusque virtus cum Davide , quid strenuitas Patrocli cum Ionatha , quid prudentia Ulixis cum Achitophele , quid forma et elegantia Paridis cum Absalone ? 
Quid porro Euryali et Nisi amor cum Davidis et Ionathae amicitia , quid mirabiles illae agnitiones et peripetiae apud omnes poetas in unum collectae , Aeneae cum Mnestheo lib . 
I et lib . 
III cum Andromache , et apud tragicos Iphigeniae cum Oreste , quid , inquam , habent cum unica illa agnitione admirabili Ioseph cum fratribus ? 
Quid peripetiae , hoc est perplexi eventus , omnes apud eosdem poetas cum uno eventu Jephtes ? 
Quid mater Euryali vel Hecuba apud Homerum cum una matre Machabaeorum ? 
Quid congresus Achillis cum Hectore cum congressu Davidis cum Goliath ? 
Quid Aeneae cum Turno duellum cum lusu puerorum Davidis ? 
Quid Cacus in spelunca cum Samsone templum diruente ? 
Quid Camilla cum Iudith et Debora ? 
Quid equus Troianus ligneus aliquot centuriarum capax cum area Noe paene totam universitatem viventium complexa ? 
Hae sunt omnes praecipue fictiones antiquorum poetarum possibiliaque ab ipsis conficta , quae omnino , ut vides , et veritate ipsa , et externa maiestate vincuntur a nostris possibilibus , ut omittam plurima , quorum penitus nihil est simile et in ipsis fabulis , ut ad unius herois vocem caelum solis atque adeo reliquos omnes duodecim orbes ipsamque naturam constitisse , in alterius vero gratiam retro etiam cessisse , Ionam in utero ceti triduo vixisse , ut omittam pluvias coturnicum et manna ab angelis fabricati admirabiliaque Moysis opera in Aegypto , Abrahami , Iosephi , ob quae crediti fueunt ab ipsis idololatris Ioves , prout et Noa , ut docuimus in . 
Eorum tamen opera in fabulis suppressa vel certe minori specie admirabilitatis credita . 
Omittimus autem haec , ut locum tironum diligentiae demus . 
QUOMODO POSSIMUS ILIIS PROBABILITATEM ASTRUERE , QUASI DE FACTO EVENERINT CIRCA ACTIONEM , HEROICAM VEL IN IPSA ACTIONE Et quidem vel reperire , vel confingere plurima possibilia sunt partes ingenii , repertis autem uti et ilia ad fabulam applicare partes erunt iudicii . 
Ingenium illis pulchritudinem dat et primam quasi vitam ; educat autem ilia et adolescere in robur facit indicium . 
Itaque quam maxime curandum est , ut tertio capite docui , ut non tantum ipsa possibilia sint ex se mira et illustria , sed etiam probabilia , quae evenisse verisimile sit . 
Oportet ergo ita constituere fabulae partes , ut ab illis trahatur exsistentia possibilium , immo etiam exigatur . 
Inveniri ergo debet aliquid commune , quod sit fons ipsius exigentiae horum possibilium illustrium . 
Quis autem ille sit , ita speculanti , ni fallor , patet : Primum omnium actiones heroicae ex sua natura difficiles sunt . 
Difficile autem est , quod vel ex natura sua superat vires ordinarias agentium , vel certe obnoxium est impedimentis . 
Non enim plura reperias capita difficultatis ; ex quo ulterius patet ipsum difficile in actione heroica ease fundamentum probabilitatis illustrium possibilium . 
Si enim nihilominus exercetur actio , etiamsi et in se difficilis sit intrinsece , et extrinsece impediatur , oportet intervenire exstraordinarias causas adiuvantes quidem respectu ipsius intrinsecae difficultatis , removentes vero prohibens respectu contrariarum impedientium causarum . 
Extraordinariae rursus causae utrumque non perficiunt nisi per operationem vel cooperationem extraordinariam . 
Huiusmodi autem operationes sunt ex se illustres et mirae , atque adque tota probabilitas eorum , quod evenerit , fundatur in illo difficili heroico . 
Quod ita clarius constabit exempio Aeneam , profugum e Phrygia , in Italia regnum fundare est ipsum universale difficile ex natura sua quidem et intrinsece . 
Egebit ergo adiuvantibus , etiamsi nullas impedicntes extrinsece haberet . 
Multo autem magis egebit adiuvantibus , si oppositas habuerit impedientes . 
Utrumque autem genus causarum , impediens et adiuvans , ex diis erit , vel potius dii ipsi . 
Regnum enim fundare divini esse auxilii etiam ethnici agnoscebant , cum res publice homonym pertineant ad umversalissmiam causam , sicut et impeditio earum . 
Oportet ergo Maronem introducere Iunonem quidem impedientem et Aeolum stimulantem ad evertendas naves navigantis in Italiam Aeneae , et Allectum ad causas belli excitandas , cum in illam venerit ; utrumque vero impedimentum quia victum est , oportet , ut Neptunus sedaverit tempestates in itinere , in Italia vero bellum excitatum permissu Iovis et opibus Veneris ab Aenea profligatum sit . 
Et ecce quanta ex difficili oritur maiestas possibilium ! 
Hinc enim tota fictae omnes deorum actiones . 
Sed ut particularius hoc ipsum demonstremus et quam probabiliter fingantur ipsa mira ex difficilibus , planius totam considerabimus . 
Difficile ergo erat et periculosum , necessarium tamen ad heroicam vigilantiam et sollertiam exprimendam solum Aeneam cum Achate per ignotas vagari silvas in peregrina terra . 
Fingatur ergo mirum , necessarium tamen proindeque probabile occurrisse illi Venerem , quae eum et iter , et gentem doceret . 
Difficile tamen et periculosum erat eum ad urbem inter barbaras gentes pervenire . 
Ergo fingendum mirum necessarium , ut Aeneas a Venere nube involvatur , Cernere ne quis cum neu quit contingere posset Molirivemoram aut veniendi poscere causas . 
Difficile est Poenos natura sua feroces viginti classibus Aeneam armatum et quidem ignotum vel recipere , vel non invadere praedae causa ; mittatur ergo Mercurius a Iove , ut ponant ; ferocia Poeni corda volente deo ; . 
Difficile erat ipsum Aeneam externum et quidem coniuge viduum a Didone pudicitiam professa in hospitium admitti ; ergo praemittendus Cupido , et quidem aptissime in persona Ascanii , quem pudica adhuc Dido nihil tale suspicans honeste in sinu foveret . 
Difficile est , ut Aeneas semel Didoni coniugio iunctus in Italiam navigare pergat ; ergo iterum Mercurius a Iove mittatur navigationem Aeneae suasurus . 
Difficile est Aeneam in incertum navigare , utpote felicitatis inscium futurae , et non potius alicubi consistere et taedio , et longinquitate itineris fractum , et penuria edendi adactum ; ergo fingenda erunt et vaticinia de regno capessendo Italiae Creusae in II , Anii et Heleni in III , et somnia de eadem Italia adeunda in III et in IV , et oracula Apollinis in III et Sybillae in VI , et iterum vaticinia Harpyiae Celaeno in Immo etiam ad propositi magni confirmationem adeundus in inferis Anchises , ubi . . natum per singula ducat Incendatqueanimum famae venientis amore , Exin bella viro memoret , quae deinde gerenda Etquo quemquo modo fugiatque feratque laborem , insuper et edoceat nepotes futuros . . Dardaniam prolem , quae deinde lequatur Gloria , qui maneant Itala de gente nepotes . 
Defficile tamen ipsum Elysium erit vivo adire ; ergo fingendus erit ramus aureus , cuius beneficio deducantur vivi in infera . 
Difficile rursus erit hunc ipsum reperire ; igitur fingendae erunt columbae duae , quae ad eum reperiendum Aeaneam deducant cum sint Veneris matris satellites . 
Difficile rursus erit sine duce intrare Tartara et evadere ; ergo fingendum erit eo tempore Cumaeam Sybillam exstitisse et ad eam Aeneam accessisse . 
Figenda erit etiam porta eburna , per quam exire impune Aeneas possit . 
Defficile erit ingresso Italiam externo homini iure aliquo obtinere regnum ; ergo fingenda est occasio aliqua : Latino regi fuisse unicam filiam , heredem regni . 
Difficile tamen erit Latinum velle illam dare externo principi , et quidem profugo , in coniugem ; ergo fingenda erunt primo quidem portenta : obsessam laurum in medio palatii ab apibus et Laviniam crinibus flammas praetulisse ; deinde somnia externo genero deberi Laviniam ; tum vaticinia et oracula Fauni eiusdem sententiae affingenda . 
Difficile erit homini pacato , Aeneae , et minime iniurio a Latino et Turno bellum inferri ; ergo confingendum est ab Allecto obiectum fulsse cervum , primam occasionem belli . 
Difficile est Latinum , regem iustissimum . 
Belli portas aperuisse ; ergo ipsa Belli ferrates rumpat Saturnia postes . 
Defficile erit inscium Aeneam potuisse invenire in terra hostili auxilia ; ergo hoc illi revelet in somnis Tiberinus lib . 
Difficile erit Aeneam tot proeliis interesse , tam generose confligere neque occidi ; ergo illi arma procuranda caelestia Vulcani arte fabricata , quibus probabiliter incolumis sit futurus . 
Difficile credi potest classem ipsius nbn fuisse a Turno combustam ; ergo fingatur Matrem Cybelen hoc a Iove deprecatam fuisse , ut siquidem ex Idea pinu essent fabricatae , in plures verteretur nymphas . 
Difficile est Aeneam absentem de Ascanii periculo et suorum obsessorum rescivisse ; ergo fingantur eaedem nymphae occumsse illi naviganti secundo Tiberi ab Euandro et periculum nuntiasse . 
Difficile est Aeneam modo vulneratum redire statim posse in proelium , quod tamen exigebat duellum cum Turno imminens ; ergo Hic Venus , indigno nati concussa dolore , Dictamnum genetrix Cretaea carpat ab Ida , insuper : . . fuscum labris splendentibus amnem Imbuatocculte medicans spargatque salubris Ambrosiossucos et odoriferam panaceam . 
Difficile est Iunonem non laturam auxilium Turno duellanti ; ergo Iunonem interea rex omnipotentis OlympiAlloquitur fulva pugnas de nube tuentem : ; Qui iam finis erit , coniunx ? 
; etc . 
Difficile est Iuturnam , sororem Turni , deserere fratrem periclitantem ; ergo fingatur fratri sacrum ensem reddere fracto illo mortali , mox tamen Iunone a proeliis abscedente etiam ipsa abscessisse fingatur . 
Postremo difficillimum omnium erit tanti animi et roboris Turnum occidi ab Aenea , praesertim haerente telo in stipite ; ergo fingatur Venus hastam a stipite revulsisse et insuper a Iove unam Dirarum missam fuisse , quae se Turni ad ora Fertque refertque sonans clipeumque everberat alis . 
Neque minus difficile erit pium ilium tota Aeneam Turnum vitam a se humiliter deprecantem non exaudire ; ergo fingatur infelix balteus apparuisse . . et notis fulgentia cingula bullis Pallantispueri , victum quem vulnere TurnusStraverat atque umeris inimicum insigne gerebat , ut interea Aeneas ultimam actionum heroicarum et difficillimam conficiat et Turnum Pallanti Immolet et poenam scelerato ex sanguine sumat . 
Animadvertis ergo mirabilium possibilium probabilitatem fuisse semper praeiactam in ipso difficili . 
Unde collige duo : Si velis admirabilibus rebus plenum poema conscribere , debere te quaerere actionem ex sua natura difficillimam , ut des locum probabilem actionibus superiorum causarum ac praecipue Dei . 
Re vera de heroibus Christianis maiori cum probabilitate admirabilia posse scribi , cum illi actiones proprie super naturales exerceant ; quibus et mali genii particularius obstent , et Dcus singularius opituletur . 
Quod magnam fictionibus opportunitatem dabit . 
Quia autem ipsa possibilia eorumque probabilitas ordinatur ad tractandam episodice herois actionem universaliter ut herois perfecti , ne quid vel desit ad exprimendam in ea perfectionem herois , vel superfluum sit et otiosum , primum constituenda erit idea universalis heroicae huius perfectionis , iuxta quam tamquam regulam ilia ipsa probabilia possibilia exeant in actum fabulae , ut non sit minus in ipsa tota fabula neque plus , quam sit universaliter in ipsa idea perfecti herois . 
Haec porro idea triplex esse potest . 
Prima universalis secundum quid , continens nimirum perfectionem herois in certa virturis specie , v . 
g . 
patientiae vel paenitentiae . 
Haec vero eiusmodi pro brevissimis poematiis , qualia solent integre declamari de d . 
martyribus vel ceteris heroibus Christianis . 
Sed curandum est , ut unica eius actio accipiatur , quae proprie ad aliquam virtutem pertineat , in eaque exprimatur tota perfectio eius virtutis , non iuxta illud , iuxta quod exercita est , sed iuxta quod potuit exerceri perfectissime . 
Secunda idea est universalis simpliciter , quales duas accepit Homerus , alteram pro , pro alteram , cum nimirum genus quoddam accipitur perfectionis determinatum illud quidem , sed quod affinitatem habeat cum ceteris perfectionibus humanae felicitatis et suo quodam modo pertineat et fundatur per omnia vitae humanae officia . 
In ergo accepit prudentiam unam quidem , universalem tamen virtutem et ad ceteras fusam , in quo excellentem Ulixem expressit , praxim tamen ei non attribuit per se . 
In ergo accepit ideam praxis ipsius , seu actionis in omni paene genere tractandam . 
Itaque in perfectissimum heroem imitatus est , in quantum prudens est , in vero , in quantum actiosus , duasque diversas pro iverso poemate suscepit universalitates perfectionis heroicae , internam et externam , contemplationem et actionem : perfectionem , iuxta quam homo sibi vel aliis imperat actionem , aliam vero , iuxta quam vel ipse exsequitur , vel alii . 
Achillem enim , praecipuum heroem in tamquam speculum praxis proposuit in omni ferme agendi ratione , ceteros vero , Agamemnonem , Aiaces duos , Hectorem , Menelaum , Paridem non nisi in certa quadam agendi perfectione . 
Tertia idea est universalissima herois in omni omnino genere actionis internae et externae , contemplationis et actionis , imperii interni et exsecutionis absolutissimi . 
Talem imitatus est Vergilius tota Quare etiam assecutus est omnem omnino perfectionem epici poetae , atque adeo Homero ipso manifeste superior simul et in una inclusit . 
Nam quod attinet ad et perfectionem actionis , re vera in uno Aenea expressit et Achillis fortitudinem magnanimitatemque , sed sine ilia vitiosa iracundia , et Hectoris constantiam , sed sine infelicitate , et Aiacis utriusque audaciam , sed sine insania , et Diomedis robur , sed sine impietate , et eloquentiam Nestoris sapientiamque , sed sine blanditiis , et Agamemnonis vigilantiam diligentiamque , sed sine invidentia . 
Quod vero attinet ad et ad prudentiam contemplandique perfectionem , eam etiam melius dubio procul in Aenea Maro quam Homerus in Ulixe imitatus est , in lib . 
VI praecipue . 
Cum enim civilis quidem et actuosa vita , qualis in est , postulet societatem , contemplativa vero solitudinem , hinc accidit , ut Ulixes in ex regione Calypsus discedat nullo comitatus exercitu vel multitudine , quali v . 
g . 
cinguntur Achilles et Agamemnon in unus Graecorum , alter Myrmidonum dux , prout etiam et Aeneas stipatus plerumque introducitur in actuosa vita ab exercitu vel a sociis . 
Ceteroqui cum solo stipatur Achate vel certe aliis vigilat dormientibus , contemplationem aggreditur , ut cum in lib . 
I per silvas errat et ab una nympharum historiam regni Carthaginensium edocetur ( ibi enim exprimitur tamquam princeps historiae legendae studiosus ) . 
Item cum in VI descendit ad inferorum loca , solam accipit Sybillam comitem , relicto etiam Achate , speculatio enim nonnullarum scientiarum , ut theologiae , et futurorum cognitionis maiorem ceteris requirit solitudinem . 
Itaque theologiam et futura docendus in inferis , Achatem , hoc est intellectum , qui continuo prudentem Aeneam sequitur , relinquit , solam Sybillam , hoc est fidem , se cum accipit . 
Ad ea enim , ad quae cum Achate , hoc est cum intellectu , discurrendo pervenire non possunms , cum Sybilla , hoc est cum fide sola , pervenimus . 
At vero in I , ubi levioris scientiae , hoc est historiae , studiosus exprimitur , comitatur eum Achates , hoc est intellectus . 
Quomodo vero singula episodia ita componere in fabula possimus , ut in eis omnes hypotheses explicentur illius universalis ideae , exemplo ipsius Vergilii facillime id sequenti capite patebit . 
In duo capita episodia heroicae actionis video in Marone distributa : in contemplationem et actionem . 
Id quod et Scaliger ingeniosissimus animadvertit , etsi nihil horum , quae ad praecepta universalia hactenus a nobis data pertinent , vel primis quidem attigerit labris , ut mirer prorsus eum vel difficultatem Aristotelis explicandi de universalitate fabulac effugisse , vel potius poeseos artem per sola exempla Vergilii docere voluisse , quod sine grammaticorum est , quos ille tamen acerbius insectatur . 
Utemur ergo hac ipsius distributione , ne tamen quidquam de alieno sumpsisse videamur , et distinctius episodia ipsa proponemus , et de contemplatione et actione , et etiam , nisi fallor , integrius . 
Plura enim et quidem praecipua in Marone animadvertimus , quae Scaligerum effugerunt . 
Sed iam a contemplatione ordiamur ! 
I pars episodii heroici Ut ergo perfectum in speculatione Aeneam repraesentaret Maro , omnium ei scientiarum et artium praecipuarum , saltem quod theoriam et imperium , attribuit actiones . 
Theologus Et primum quidem rerum divinarum scientissimum exhibet , quippe cum Aeneam sacra diis facientem ferme quolibet libro describat religionemque patriorum deorum ex Troia in terram hosticam transferentem , cuius cultum vel patriis doceret caerimoniis , vel etiam invitos armis cogeret ad capessendum . 
Iam vero quam theologiae superstitiosae peritiam ilia sapiant ( lib . 
VII ) : Sic deinde effatus frondenti tempera lauro Implicatet geniumque loci primamque deorum TelluremNymphasque . 
. . 
. 
. . tum Noctem Noctisque orientia signa IdaeumqueIovem Phrygiamque ex ordine MatremInvocat . 
. . vel illa lib . 
VI , cum penetrat et penitus pervestigat . . res alta terra et caligine mersas , hoc est totum Pluti regnum et praecipuam fabulosae theologiae partem de finibus bonorum et malorum oculis usurpat ! 
Iam vero etiam de intellegentiis , quae pars theologiae est , speculatur in III et quasi duas sententias probabiles exammat : Incertus , geniumne loci famulumne parentis et rursus in eodem , cum videret Harpyias , quarum una diceret se maximam Furiarum , summa scientia parique modestia dixit : Sive deae seu sint dirae obscenaeque volucres . 
Caerimonias vero ludos Iliacos in III exercendi rursumque funebres in V et ipsarum exsequiarum ritus quam accurate praescribit ! 
Conscientiae quoque resolvendae rationem apprime calluit , quam vocamus theologiam moralem . 
In II enim noluit attrectare sacra , . . donee se flumine vivo Ablueret . 
Philosophus Philosophi nomine non tantum intellego cognitorem naturae , sed etiam geometram , astrologum , astronomum , cosmographum , chronographum et praeterea ethicae , politicae et oeconomicae gnarum . 
Geometra et geodaetes Primum ergo tamquam geometres et rationem mensurarum apprime callens visa statim Carthagine in I : Miratur molem . 
. . magalia quondam , Miratur portas strepitumque et strata viarum . 
Neque in urbibus condendis aliquo delineatore indiget , sed in VII . . ipse humili designat moenia fona it rursus in V : . . urbem designat aratro Sortiturquedomos . 
Chronographus Videtur etiam naturalis horologii satis fuisse gnarus ex communi umbra , ita enim in III quasi ex gnomone denuntiat horam : Sol ruit interea et monies umbrantur opaci . 
Opticus quoque , hoc est perspectivae Tacultatis gnarus , erat . 
Ideo enim in I . . fastigia , suspicit urbis , hoc est radio visuali explorat . 
Immo et Astrologus Quod enim ei apparet Venus in I et Mercurius in IV quodque cetera phaenomena contingant , nihil aliud est , quam quod ex signo Veneris et Mercurii ceterisque astris futuram ipse suam fortunam intellexerit , ut in I ex signo Veneris dominantis futuram sibi fuisse Didonem facilem in se recipiendo . 
Nec fuit minus perfectus Astronomus Non enim ex co tam sollicite petiisset Pallas in X noctu navigans et iuxta assidens de variis astrorum phaenomenis . 
Praeterea astra speculans omnibus dormientibus solus vigilat . . secumque volutat Eventusbelli varies , Pallasque sinistro Affixuslateri iam quaerit sidera , opacae Noctisiter . 
. . Neque ille Iopas in I non nisi coram gnaro philosophiae cecinisset . . errantem lunam solisque labores , Undo hominum genus et pecudes , undo imber et ignes , Arcturum pluviuque Hyadas geminosque Triones . 
Ideo fuit etiam perfectissimus Physicus Nam et in VI in campis Elysiis speculatur primas causas rerum : Principio caelum ac terras camposque liquentes Lucentemqueglobum Lunae Titaniaque astra , Spiritus intus alit totamque infusa per artus Mensagitat molem et magno se corpore miscet , inde de natura animantium , et potissimum de animae immortalitate , immo etiam , quod ad theologiam pertinet , de quodam igne purgatorio ab Anchise docetur et statu animarum post mortem : Inde hominum pecudumque genus vitaeqe volantum Etquac mamoreo fert monstra sub aequore pontus . 
Igneus est ollis vigor et caelestis origo Seminibus , quantum non noxia corpora tardant Terreniquehebetant artus moribundaque membra . 
Immo etiam illa penitus intellegit , quae attinent ad compositionem animae et corporis : Hinc metuunt cupiuntque , dolent gaudentque etc . 
, immo et naturam peccati habitualis delebilem , quod etiam est theologi : Quin et supremo cum lumine vita reliquit , Non tamen omne malum miseris nee funditus omnes Corporeaeexcedunt pestes penitusque necesse est Multadiu concreta modis inolescere miris et : . . aliis sub gurgite vasto Infectumeluitur scelus aut exuitur igni . 
Quin etiam fuerit sane perfectus Metaphysicus quippe qui res futuras in universali quodam cognoverit , exercens abstractionem perfectissimam : Pometio castrumque Inui Bolamque Coramque ; Haec tum nomina erunt , nunc sunt sine nomine terrae . 
Nequo vero non fuit et Magus naturalis quippe qui nube quadam Veneris saeptus intret Carthaginem nullique penitus aspectus ; quod quidam per magiam naturalem fieri posse contendunt . 
Cosmographus item quod fuerit , manifeste declarant et duo libri , II et III , in quibus tam exquisite recenset tot diversa loca eorumque situm , et quidem in tribus orbis partibus : Asia , Europa , Africa , peculiariter describendo flumina , montes , insulas , regiones et tam exacte in fine III Aetnam montem . 
Immo et alii libri host idem ostendunt , dum in explorandis regionibus tam curiosum exhibent ; et quidem utramque partem cosmographiae cum calluisse insinuat Maro , geographiam scilicet et hydrographiam , dum canit : . . multum ille et terris iactatus et alto . 
Qua in re ut perfectiorem faceret , etsi non esset necesse ex ratione itineris in Italiam id confingere , confinxit tamen eum quoque in Africa fuisse , ut in hac geographie particula nihil Aeneae deesset . 
Huc pertinet et Medicus quem etiam scientissimum exhibet in Aenea , dum in XII fingit Venerem ei vulnerato attulisse dictamni herbam . 
Quid enim aliud est Venus nisi natura rerum , ut explicavimus in fabulis poetarum ? 
Haec quia cognita fuit Aeneae , scire poterat facile naturam herbarum , quae ad medicinam pertinent . 
Fuit et Ethicus Hoc est pertissimus officiorum vitae humanae , quod vel eius ipsae indicant actiones itemque illa de appetitibus : Hinc metuunt cupiuntque , dolent gaudentque . 
. . Ipsae etiam exhortationes habitae ad socios lib . 
I et ad Didonem lib . 
IV sparsaeque sententiae per librum II et III moralem philosophum redolent . 
Oeconomus praeterea fuit , non enim quomodocumque miratur urbem Carthaginis , . . portas strepitumque et strata viarum , sed quasi exemplum desumens exstruendarum a se urbium . 
Lares praeterea et Penates proprios tam sollicite observat . 
Alteram coniugum fortuito amissam in ardente Troia diligenter inquirit , alteram iam iam a Turno ereptam bello recuperat . 
Classem sub Antandro molitur initio III nec proficiscitur nisi perfectus oeconomus Cum sociis gnatoque et Penatibus , et magnis dis . 
Haec enim sunt potissimum occonomiae partes . 
Patrem praeterea ex ruinis effert Troiae et tota Omnis in Ascanio cari stat cura parentis . 
Prudenter item in III coorta peste inchoatam etiam deserit civitatem , cum prius aliam reliquisset in Thracia , metuens cautissime vicinitatem crudelissimi regis . 
Quamquam et ex capite hoc existimari potest perfectus Politicus Tota enim tum in foederibus , tum in bellis suscipiendis , tum in legationibus conficiendis speciem politiae perfectissimam refert . 
Undo etiam potest existimari absolute Prudentissimus ut nihil aliud tota sit nisi quoddam civilis et politicae , et oeconomicae , et ethicae prudentiae speculum , quorum singula si persequamur , in infinitum excresceret commentarius . 
Sufficiant aliqua ! 
Lib . 
I afflictus penitus . . curisque ingentibus aeger Spemvultu simulat , premit altum corde dolorem . 
In eodem libro Carthaginis ignotum adbuc hospitium non nisi nebula saeptus ivisit , ut doceat prudentissimos quosque principum occultata specie maiestatis explorare debere alienas civitates , ut et a periculo absint exterorum , et impune curiosi esse possint , et sumptus evitent , quos alioqui immensos subirent , si aperta specie maiestatis exteras invisant urbes . 
Ibidem in nube adhuc latens suos de se loquentes coram Didone audit incognitus . 
Commune enim hoc est principum politicorum , ut iudicia de se investigent suorum suis ipsi auribus , ut vel se corrigant auditis secure vitiis , vel fidelitatem explorent subditorum . 
Attamen nihil de se sinistri Aeneas audit ex suis , immo potius ilia : Rex erat Aeneas nobis , quo iustior alter Necpietate fuit , nec bello maior et armis . 
Neque contentus est ipse sua sententia , sed , ut lib . 
III de se ipso refert , comitia celebrat ad colligenda salubriora consilia : Monstra deuro refero et quae sit sententia , posco . 
Iuris utriusque peritus divini , inquam , et humani fuit . 
Unde in II sanguine in bello etiam iusto aspersus non attrectat tamen sacra . 
Exsequias inhumatis celebrat , sacrificia debitis expedit caerimoniis aliaque id genus innumera tota Pro conservatione etiam sacrorum cum Graecis ardente Troia proeliatur et sane iuriss totius divini oportebat fuisse peritissimum , . . dunn conderet urbem Inferretquedeos Latio . 
Iam vero omnia omnium sacrificiorum genera tam exacte cum diversis circumstantiis arae , victimae , loci , temporis peragit , ut paene ipsius iuris divini doctor fuisse videatur . 
Neque ignoravit ius humanum , et quidem primum gentium , cum quocumque accedat , mittat statim legatos pads rogandae causa vel hospitii , et aliunde missos ad se humaniter excipat , bellum non nisi illatum iniuria persequatur . 
Deinde particularis prudentiam iuris quam illa ostendunt , quae affert excusando se a coniugio Didonis : . . nec ego hanc abscondere furto Speravi , ne finge , fugam , nec coniugis umquam Praetenditaedas aut baec in foedera veni . 
Augur et haruspex , et vates repraesentatur quoque a Marone , ut nihil illi ad perfectionem contemplationis deesse ostenderet . 
Cognitio enim futurorum est quaedam etiam perfectio contemplandi res futuras . 
Itaque introdudt eum futura cognoscentem , partiam ut augurem in lib . 
I et haruspicem in lib . 
VII per portenta fulgurum , cygnorum , partim per visionem ut vatem ut phaenomena deorum dearumque , partim per simplicem futurorum revelationem , ut quater in lib . 
in , semel in libro II , bis in lib . 
IV , semel in libro VII , bis lib VIII et saepe alias , partim etiam per somnia , partim per oracula et , responsa , partim per varia signa . 
Hic quoque non impedit , quatenus a nobis nominetur ex opinione ethnicae superstitionis a Marone descriptus quasi perfectissimus Ascetes quippe tota phaenomena deorum dearumve dignoscit et revelationes illas ethnicas interpretatur . 
Hector quoque illi in II et Anchises in IV , et Creusae umbra in II , et Penates in III , et Tiberinus in VIII in somnis apparent . 
Polydorus vero in III etiam vigilantem alloquitur . 
Neque pietas ilia tota a Marone laudata fuit in Aenea sine egregia quadam scientia asceticae facultatis . 
Nunc iam ad alias artes veniamus ! 
Nonnullarum autem , quae sunt excellentiores ex natura sua , exerdtium subeuntem facit , nonnullarum vero viliorum theoriam tantum Aeneae attribuit . 
Orator ergo primum fuit , et quidem in omni genere , perfectissimus , deliberativo scilicet , demonstrativo et iudiciali . 
Quare et Macrobius orationes Aeneae apud Maronem ipsis etiam Ciceronianis praefert , ideo quod magis varium genua et causae in Ulis reperiantur . 
Expende enim dcmonstrativam in I ad reginam et suasorias multis in locis , et forensem in IV , cum reginae refellit rationes , sed lege prolixius de hoc Macrobium ! 
Nunc adverte , obsecro , quam perfectus fuerit Historicus Totus enim ille sermo lib . 
II et III an non perfectissimum redolet historicum , si et locorum , et temporum , et actionum , et rei ipsius vultum intuearis ? 
Quare fingit Maro ( quod et Livio contigisse d . 
Hieronymus tradit ceterique ) eum non ab initio tantum attentissime auditum , cum nimirum Conticuere onmes intentique ora tenebant , sed etiam ad finem usque . 
Unde in fine m subdit : Sic pater Aeneas intentis omnibus unus Faterenarrabat divum cumuque docebat . 
Heroice vero commentarium de suis rebus recenset , propria enim historia de rebus heroi maxime conscribenda est . 
Unde et Iulius Caesar praeclare de Gallico et civili , quae ipse gessit , scripsit commentarios , ut non minor esset calamo , quam gladio . 
Nunc videamus , an etiam fuerit expressus a Marone tamquam Poeta Occurrit ergo ilium conscripsisse egregium epigramma inscriptum clipeo : Aeneas haec de Danais victoribus arma , magis tamen poetam fuisse probat , quod hymnos diis pangat , quod in VI se peritissimum fabularum ostendit de Theseo , Hercule , Castore , quod illi Musaeus in Elysiis campis et Orpheus ceterique poetarum , tamquam imitandi allegolarice proponuntur , quamquam satis est printipibus hac facilitate delectari . 
Unde et libenter in fine libri I audit crinitum Iopam carmina concinentem . 
Unde et Musicus existimari potest fuisse . 
Id vero non nisi in otio et in conviviis . 
Ceteroqui nescio , cur illi magis placuerit Misenus , tubicen virilioris cuiusdam musicae , peritus qui sciret Acre ciere viros Martemque accendere cantu . 
Unde et immortale nomen illi dedit , montem Misenum nuncupans , et exsequias , quales nulli umquam suorum tota celeberrimas in VI exhibuit . 
Pictor vero quam fuerit perfectus , quoad theoricen , illud unum in fine I satis declarat , quod picturas templi Carthaginensis tamquam peritissimus speculator miratur . 
Unde alloquitur Achaten : . . sunt hic etiam sua praemia laudi , Sunt lacrimae rerum et mentem mortalia tangunt . 
Agnovit nimirum in lacrirnis rerum , hoc est in ipsis coloribus , expressam Troianam historiam , quos colores appellat lacrimas rerum , docens eos debere ease imitatores rerum ipsarum , quas repraesentant . 
Illud etiam non nisi pertissimum picturae saltern diiudicandae arguit : . . atque animum pictura pascit inani . 
Architectus videtur mihi , quoad theoriam , fuisse optimas ( lib . 
I ) . 
Namque sub ingenti lustrat dum singula templo . 
. . 
Artificumque manus inter se operumque laborem , hoc est singula cum singulis comparat , quid aliud tacit , quam singulorum explorat proportionem , quod artis architectonicae est ? 
Merito ergo lib . 
IV sciens peritum fuisse architecturae Dido Nunc media Aeneam se cum per moenia ducit Sidoniasqueoitentat opes urbemque paratam , Ut nimirum tamquam a perito iudicium de singulis accipiat . 
Immo insinuat Maro in illo versiculo lib . 
IV : Aeneam fundantem arces ac tecta novantem et tecta de novo quasi male aedificata correxisse Aeneam , et arcem urbi prudenter addidisse illique totam architecturam commissam fuisse a Didone . 
Nauclerus vero quam fuerit exactus , vel hoc ipsum indicat , quod extincto in V Palinuro . . ipse ratem nocturnis rexit in undis et lib . 
X ad clavum navis sedet . 
Agricola fuit providus , quod ilico mutavit sedem urbis lib . 
III sterilem , in qua sociis . . victum seges aegra negabat . 
Venator quoque repraesentatus est egregius , cum tot cervos ipse solus in lib . 
I confixit . 
Ceteras artes viliores non affero , quarum fuisse scientissimum , saltem quoad impcrium , tota insinuat Maro . 
Atque ita perfectissimum , quoad contemplandi actionem internam , facit . 
Nunc ad alteram partem perfectionis , quae in actione externa consistit , herois veniamus ! 
II pars episodii heroici Dabo hic ob maiorem claritatem agentem perfecte Aeneam vel tamquam publicam personam , vel tamquam privatam ; publicam , ut regem seu principem , imperatorem seu ducem , legislatorem seu iudicem , pontificem seu sacerdoptem ; privatam vero tamquam civem et militem . 
Brevitatisque causa insinuabo dumtaxat , quam egregie has omnes personas gesserit procurante Marone et quasi cum in scena epica acturum exerente . 
Aeneas rex et princeps optimus Talem fatentur coram Didone Troiani ipsi : Rex erat Aeneas nobis , quo clarior alter Necpietate fuit , nee bello maior et armis . 
Felix ergo primum fuit , quia ipsi etiam patriae superstes et gravissimis tota periculis superatis etiam contra deorum iras novum fundavit regnum Quare et dici potest Fundator regni , et quidem felicissimi et maximi , quippe Romani . 
Vigilans , nam aliis dormientibus solus vigilat et , ut lib . 
VIII habes , . . seram dat per membra quietem . 
Et in lib . 
I , cum alii fessi labore cibum apparent post tempestatem , Aeneas scopulum interea consciendit et omnem Prospectumlate pelago petit , et in lib . 
VIII , etiamsi apud amicum Euandrum , non secius tamen se matutinum agit . 
Initio eiusdem . . per noctem plurima volvit Iustus . 
Nam non tantum constat ilium iniurium non fuisse in suos , sed etiam mirum est et magnae felicitatis signum de nullo coactum fuisse supplicia sumere , cum ceteroqui fuerit Disciplinae observantissimus . 
Unde nullus sociorum ipsius versus est in porcum , ut sodi Ulixis , quorum etiam multi multa scelera commiserunt . 
Providus praeterea fuit , cum lib . 
I sua ipse manu septem cervos futurum fessis solatium comparet , in quo iustitiam distributivam servavit , non enim prius cessat a venatione , . . quam septem ingentia victor Corporafundat humi et numerum cum navibus aequet . 
Sed fuit praeterea Liberalis et munificus , ut colligere licet ex toto V libro , ubi tot munera non victoribus tantum , sed etiam victis largitur . 
Neque in III uspiam hospitatur , nisi , ceteroqui ipse indigus , praeclarioribus muneretur ex navi apportatis donis . 
Amans suorum et benevolus fuit , cum enim Dares externo componitur Entello , et eum ex periculo extrahit , et maiore dono afficit , prudenter tamen , ne laederet externos ; Cede deo ; , dixitque , et proelia voce diremit . 
Prudens , sagax et sollers in consiliis fuit , quod expressit mire rex poetarum , cum illum effingit deliberantem initio VIII : Cuncta videns magno curarum fluctuat aestu Atqueanimum nunc huc celerem , nunc dividit illuc , ubi ingenium illius exprimit versatile : In partesque rapit varias ; hic laudat iudicium : perque omnia versat , hic experimentalem prudentiam exhibet , praccipue tamen ilium exploratoribus non caruisse insinuat : Talia per Latium . 
Quae Laomedontius heros Cunctavidens . 
. . Clemens , lenis , misericors praeterea fuit , in I cnim amissis sociis , quid agat , ita Maro : Amissos socios vario sermone requirunt , Praecipue pius aenas . 
Ibidem in I vel picto Hectoris cadavere viso in tempio Didonis collacrimatur . 
In III vero ad lamenta Andromachae vix prae lacrimis loqui potest : . . et raris turbatus vocibus hisco . 
In XI vero Pallanta interemptum quam flebiliter luget et in V cives suos in Sicilia relinquens , etsi ignavos , ibidemque Palinunun submersum ! 
Ne tamen illi poeta mollitiem aliquam crebro fletu imponeret , cum esset necease facere durissimum , caute etiam Marpesia duriorem in IV fecit . 
Flente enim Didone et se retinente : . . ille Iovis monitis immota tenebat Luminaet obnixus curam sub corde premebat . 
Merito ergo duro ilium Caucaso natum Dido vocat et conqueritur non collacrimatum fuisse querenti . 
Et tamen , cum iam extra periculum lasciviae esset , aspecta apud inferos Didone collacrimatur ; Funeris heu tibi causa fui . 
Gratiosus apud suos eximie fuit , nam cum vulneratus esset in XII , illico ad eum concurrunt omnes totaque certare videntur de amore erga Aeneam . 
Immo et auctoritatis eximiae erat , nam etsi difficilia imperat , ilico tamen exsequebantur et alacriter , ut in XII expugnationem urbis . 
Humanus suis esse volebat . 
Quare et humi sumit cibum cum illis in VII et sub eodem tentorio degit , et quamquam soli Achati familiarissimus fuit , Mnestheum tamen et alios ad consilia crebro admittit . 
Immo , quod mireris , etiam apud exteros suos mirifice honorat . 
In I enim insperato e tempestate evadentes , et quidem in templo et coram Didone , Ilionea petit dextra laevaque Serestum , Post alios fortemque Gyan fortemque Cloanthum . 
Aeneas imperator optimus Pius enim primum , singulari quadam imperatoria pietate . 
In bello enim maximo Italiae agebatur ilii potissimum de religione . 
Cum enim in XII condiciones acciperet duelli et cessisset iure dominii , immo et armorum , si victus fuisset , totumque penitus victis concessisset , quod victori deberi solet , solam excepit religionem : Nec mibi regna peto etc . 
Sacra deosque dabo ; socer arma Latinus habeto , Imperium sollemne socer . 
. 
Ruptis praeterea foederibus , cum iam ferveret Mars meritoque proeliari posset , Ipse neque adversos dignatur sternere morti , Nec pede congresses , nec equo , nec tela ferentes Insequitur ; solum densa in caligine TurnumVestigat , et postea non nisi in summo periculo et primum conspicatus ipsos duces fregisse foedus , praecipuum eorum contra se vadentem Messapum contemplatus , immo etiam praemissa apud deos et Iovem protestatione proelium aggreditur . 
Victorias item non nisi diis ascribit , quare et de Mezentio tropaeum Marti erigit . 
Iustus praeterea fuit , nam nec nisi iustum suscepit bellum et pacis semper auctor fuit , neque in toto itinere rapinas exercuit , etsi indigus esset . 
Merito ergo eius milites in primo gloriantur : Non nos aut ferro Libycos populare penates Venimus , aut raptas ad litora vertere praedas ; at Turnus rapacissimos habuit nulites , quos Convectare iuvat praedas et vivere rapto . 
Praetera in XII pacis prius , condiciones offert , quam bellum , foedera vero non tantum sancte ; sed etiam scrupulose videtur servare . 
Quare in XII omnibus armatis solus adhuc est nudato capite . 
Peritus rei militaris , nam et . . Ipse bumili deaignat moenia fossa Moliturquelocum primasque in litore sedes Castrorumin morem pinnis atque aggere cingit , ubi animadverte et locum , et situm loci in litore , ubi ad naves recursus esset in periculo , et triplicem munitionem moenium , pinnarum , aggeris et praeterea fossae humilis , id est profundae . 
Vides nullum in divinissimo poetarum otiosum esse verbum . 
Cum vero exercitum exponit in X extra naves , non praecipitanter id facit , ut Tarchon ibidem , sed per pontes , demum in tot conflictibus singularem omni genere congrediendi scientiam ostendit . 
Sed practer hoc fuit et Industrius in auxiliis extemorum colligendis . 
Statim enim , ceteroqui ignotus in Italia , contraxit amicitiam indigenarum , et quidem , qui erant natione Graeci , hoc est Arcadum et Agyllinorum , in lib . 
VIII ab eisque auxiliares copias accepit . 
Stratagemate vero non semel usus cat , nam in XI referente ipso Turno . . levia improbus arma Praemisit , quaterent campos ; ipse ardua montis Perdeserta iugo properans adventat in urbem . 
In XII vero fervente proelio , ut Rutulos perterrefaceret moveretque Latinos , ut adigerent Tumum ad duellum permotos malo publico , incendit urbem celerrime . 
Fuit item toto bello . 
Felix , immo in omni genere belli . 
Bello enim campestri in X et XII victor exsistit , initio X suos obsidione liberavit . 
Per totum IX et X initium absens etiam fortiter obsidionem sustinuit . 
Ad finem XII , immo et ad XI alienam obsedit civitatem , in fine vero XII incendit et iamiam ferme expugnavit vel certe , ut hostes fatentur , ad deditionem compulit , nisi ad duellum Turni revocataus fuisset . 
Postremo congressus cum omni militum genere , immo cum praecipius ducum postremoque cum ipso Turno in duello , victoriam rettulit . 
Belli navalis fortuna illi occasionem negavit , sed ita eum poeta exhibet in mari et armatum , et vigilantem , ut victurum probabiliter describere videatur , si pugnasset . 
Iam vide , quam fuerit Strenuus . 
Ipse enim solo quidem comite Achate , ubi ad ignota venitur loca , exploratoris officium susdpit . 
Troia vero ardente primus excutitur somno et summi fastigia tecti ascendit arrectisque auribus adstat , quis sonitus ingruat , primus colligit Troianos urbem defensuros . 
Cum vero lib . 
X iam belli Signa canunt , primus turmas invasit agrestes Aeneas , omen pugnae , itravitque LatinosOcciso Therone . 
Sed adverte , quam fuerit et Celer . 
Finitis enim ilico foederis diebus , cum Latini cunctantes . . inter se variis de rebus agebant Certantes , castra Aeneas aciemque movebat . 
Advertes hoc et m ceteris locis . 
Quod vero praecipue ad ducem attinet , videamus , quam fuerit Fortis . 
Fortitudinem vero accipio non corporis , sed animi , quae in contemnendis , subeundis , immo etiam optandis et perferendis vincendisque periculis sita est . 
Contemnit ergo pericula , cum suos alloquitur : Durate . 
. . 
. 
. . superanda omnis fortuna ferendo est ! 
Optat vero etiam , cum iamiam submergendus in I , nobiliorem mortem : . . mene Iliacis occumbere campis Nonpotuisse . 
. . Subit vero et quidem certissima pericula , cum in II de se ipso ardente Troia : In flammas et in arma feror , ubi me quoque timidissimum illa excitant verba : Dii , quibus imperium hoc steterat ; succurritis urbi Incensae , moriamur et in media arma ruamus ! 
Bis iterum ad finem II lib . 
, cum ex praesentissimis evasisset periculis , in eadem redit . 
l . 
propter parentem excedere Troia recusantem , quam vero generose : Rursus in anna feror mortemque miserrimus opto . 
Arma , viri , ferte arma : vocat lux ultima victos ! 
Reddite me Danais ! 
- sed lege quaeso plura ! 
propter coniugem ad finem ipsius libri . 
Nec vero tantum perfert , sed etiam occurrit periculis : Arma amens capio ; nec sat rationis in armis . 
Quo enim pergis , Aenea ? 
aut cum quibus ? 
neque dux , neque sub duce ! 
Et tamen quam praesens sibi ipse et sui tantum immemor , memor urbis , arcis , domus , Penatum , patris , uxoris , liberorum . 
Fertur vero in sedem ipsius periculi : Sed glomerare manum . 
. . et concurrere in arcem etc . 
Aspice rursus illum in XII , quam alacer ruat in duellum : At pius Aeneas . 
. . et summas deserit arces . 
Lege plura ! 
Rursus m ipso vitae periculo vulneratus in XII quam tamen fortis animi ! 
Nam neque se passus ex acie in clipeo referri militariter , neque duci aut sustentari , sed ipse longa hasta alternos sustentat pedes in tentorium usque . 
Ibi vero nec sedere quidem vult ad quiescendum , sed Stabat acerba fremens , ingentem nixus in hastam , et quidem concursu iuvenum et multum maerentis Iuli lacrimis immobilis . 
Neque patitur per moram se sanare , sed rogat , ut Ense secent lato vulnus telique latebras Rescindantpenitus seseque in beila remittant , non enim propter impatientiam , sed propter strenuitatem , ut quantorius civibus suis succurreret . 
Sed maius periculum vitae quam fortiter subierit , animadvertamus ! 
Audito enim Turnum ad duellum descendere coactum , capta iam ferme civitate cum alli alia cogitarent , At pius Aeneas . 
. . et summas deserit arces Praecipitatquemoras omnes , opera omnia rumpit Laetitiaexsultans . 
. . Quo vero animo duellum confecerit , lege Maronem ! 
Et hactenus quidem consideravimus fortem in adversis , nunc videamus in prosperis , immo etiam in ipsis deliciis in IV apud Didonem ! 
Nam etsi ibi necessario vitio obnoxium finxerit poeta , non tamen ita deiectum farit , ut non et tecta novet , ut rex , et arces , ut imperator , atque etiam illi , etsi otioso , semper ad latus . . stellatus iaspide fulva Ensiserat . 
At ubi pulvis et campus vocat m VII , disciplinae militaris rigore revocato humi cubat , humi cibum capit et quidem pomis agrestibus et crassissimis quadris famem implet . 
Apud Euandrum vero , etsi iam felix novis auxiliis esset , nihilominus . . multa suo tristi sub corde volutat . 
Ita et adversa vincebat et prospera temperabat fortitudine . 
Magnanimus . 
Virum alti intellego animi , qui nihil sordidi desideret , sed omnia excelsa . 
Expende ergo illum a cupiditate divitiarum alienissimum ! 
Quare Lausi corpus a se non vult redimi in X , sed donat panter etiam cum armis et offerentem , nescio quem , aurum , magnanime alloquitur : Auri atque argenti , memoras quae magna talenta , Gnatis parce tuis ! 
Lenis etiam in hostes . 
In XI petentibus hostium legatis respondit : Pacemne exanimis et mortis sorte peremptis Oratis ? 
Equidem et vivis concedere vellem . 
Sic in XII rupto foedere dextram eamque inermem tendit , ne sui hostibus nocerent , qui tamen primi violarant foedus : O cohibete iras ! 
Lauso vero se cum congressuro : Quo moriture ruis ? 
. 
. . 
Fallit te incautum pietas tua . 
Occidit nihilominus non nisi importunum : At vero ut vultum vidit morientis et ora , . 
. . 
Ingemuit miserans graviter dextramque tetendit . 
Prudentissime vero divinus poeta , cum ultimum fortitudinis actum edentem heroem introduceret , occidentem Turnum , finxit balteum Pallantis comparuisse , ut in summo actu fortitudinis ostenderet non excessisse heroem suum in extremum irae vel vindictae , vel voluptatis , quasi Laviniae gratia id fecisset , sed fortitudinem temperavit et commiseratione erga Pallantem interfectum , et lenitate iamiam alias non occisuri Aeneae , nisi balteum Pallantis aspexisset . 
Habes ergo optimum et in pace principem , et in bello imperatorem melius a Vergilio quam a natura effectum . 
Nunc duas alias publicas personas expendamus ! 
Aeneas legislator optimus quippe cuius leges multae et instituta publica postea ad felicissimam Romanorum rem publicam promanarint . 
Quare divinus poeta tota Romanorum mores et instituta in Troianis exhibet , ut in V ludum illum equestrem , dictum Troiam , ut insinuet tacite haec ceteraque instituta ex Aeneae legibus fluxisse in Romanos . 
Ceterum et ipse Aeneas de se in III testator : Iura dabam . 
Aeneas sacerdos et pontifex optimus Hoc inter cetera ingeniosissimus Scaliger observavit . 
Itaque initio X introducit Maro alloquentem Cymodoceam certis verbis Aeneam , quibus Vestalis alloqui solebat regem sacrorum : ; Vigilasne rex ? 
; Ita apud poetam : . . vigilasne deum gens , Aenea ? 
Vigila . 
. . ! 
Quare defuncto Anchise solus sacrificat diis , Phaebo , Neptuno , Iunoni , immo ceteris omnibus etiam externis , ut in VIII Herculi , ac si fuisset pontifex generalissimus . 
Duas vero virtutes in pontifice adverte ! 
Primo enim fuit Doctus , quippe cum certis caerimoniis ubique et loci , temporis , victimarum circumstantiis utatur , et solus reliquos ritus edoceat idque non in sacrificiis modo , sed etiam exsequiis , ut lib . 
V et VI , ut omittam theologiam reliquasque scientias , de quibus iam supra . 
Illae enim contemplativae sunt , hae vero rituales et proprie ad praxim spectant . 
Secundo fuit Religiosus , hoc est in deos pius . 
Nam eos ex Troia ardente extulit et invocat in tempestate , omnia vero attribuit illis eventa bona , non fortunae , quod non tantum est docti , sed etiam pii : Haud equidem sine mente reor , sine numine divum . 
. . 
Auguriis agimur divum . 
. . 
Cede deo ! 
In Italia vero primo vix posito pede in VI , cum alii oeconomica curant , ipse adit templum Apollinis et Dianae lucum , et initio VII inchoatas rumpit mensas subita deorum veneratione . 
Neque tantum tractat sacra , sed etiam pie tractat et cum ethnicae conscientiae puritate . 
Non tangit ergo in II sacra , quia sanguine pollutas gerebat manus . 
Nunc privatam expendamus personam , in pace civem , in bello militem ! 
Aeneas civis optimus Pius . 
l . 
erga maiores : Priami enim supplicio in II viso et Hectoris etiam picto in I flet . 
erga parentes : Anchisae enim in V ut mortali iusta facit et tumulum , Veneri vero ut immortali sacrificia et templum . 
erga nutricem : initio enim VII non eam sepelit tantum , sed etiam tumulum oppido illustrem facit . 
erga uxorem : amissam enim summo cum periculo requirit . 
erga filium , quem manu ducit ex Troia , propter quem apud Didonem paratum regnum neglegit , ne aliud Ascanio assignatum eripiat , in XII vero maerentem sui causa bis solatur et amplectitur , sed fusis circum armis , immo et osculatur , sed per galeam . 
Exempla praeterea virtutum omnium dat pulcherrimamque educationem . 
erga amicos , ut Euandrum , Pallantem , Helenum , Andromacham . 
erga socios , ut erga Misenum in sepultura , immo erga reliquos lib . 
II , qui in acie occubuerant . 
erga patriam , et potissimum , quam in II ruentem defendit , ut potest , et collapsam restituit sequentibus libris felicioremque efficit . 
Habet etiam illud , nescio quem sensum , tenerrimum erga patriam in IV : Me si fata meis paterentur ducere vitam Auspiciiset sponte mea componere curas , Urbem Troianam primum dulcesque meorum Reliquiascolerem et Priami tecta alta manerent , Et recidiva manu posuisscm Pergama victis . 
Sed nunc Italiam . 
. . Quare et habitu utitur , et cultu patrio , et omnia ad antiquorum morem apud exteros facit . 
Temperans . 
Etsi enim lib . 
IV alicui vitio obnoxius fuerit , id tamen non nisi tribus diis cogentibus et quarta annitente Didone . 
Ceteroqui cum Mercurius , hoc est ratio , contrarium suasisset , non vitium tantum fugit , sed ut perfectissimus Paenitens appareret , etiam vitii occasionem declinat , idque non solum cito , sed etiam praecipitanter : Praecipites vigilate viri et considite transtris , Solvite vela citi ! 
Ut etiam exemplum dederit eum maxime fortem esse , qui hic maxime fugerit , neque verbo solum , sed opere quoque , ut otium laboris instrumento puniret , . . dixit vaginaque eripit ensem Fulmineumstrictoque ferit retinacula ferro . 
In quo vide , quam fuerit Exemplaris : Idem omnes simul ardor habet , rapiuntque ruuntque ; Litora deseruere . 
. . Gratus erga beneficos . 
Audi enim illum in I gratias Didoni agentem : Dii tibi , si qua pios respectant numina , si quid Usquamiustitiae est et mens sibi conscia recti , Praemia digna ferant ! 
Sed lege reliquam panegyrim ! 
Neque umquam se apud hospites patitur vinci muneribus . 
Magnificus . 
Hic titulus proprie pertinet ad liberalitatem in publicum . 
Expende ergo , quos publice ludos exhibuerit in V , qualibus cum donis , in III vero quales palaestras ! 
Exstruit etiam , quod ad magnificentiam pertinet , publicum templum et aggeres vel montes ubique relinquit , memores stationis vel hospitii , ut hinc etiam merito did possit Generosus laudisque ubique vestigia relinquit . 
Ne tamen arrogantem existimes , ecce quam repraesentatus est a Marone Modestus , vulgo humilis ! 
Cum enim insinuat se cupidum esse duelli cum Turno committendi : Si bellum finire manu , si pellere TeucrosApparat , his mecum decuit concurrere telis , ilico modestissime addit : Vixet , cui vitana deus et fortuna dedisset . 
Pari modestia utitur initio Cum enim dixisset : Cesserit Ausonio si fors Victoria Turno , subdit in oppositum modestius non : ; si ego vincam ; , sed lenit communi numero : Sin nostrum annuerit nobis victoria Martem . 
Deinde quam sapiunt illa modestum : . . urbique dabit Lavinia nomen . 
Aeneas miles optimus Quantus vero fuerit miles , facile ex tot conflictibus conicies . 
Omni enim genere congrediendi usus est , hasta cum Lauso et Turno , gladio cum Turno . 
Nec minus equitandi quam iaculandi scientia pollebat et pedes cum pedite , et pedes cum equite Mezentio , immo et alias cum curruli congressus est . 
Quam dextre fuerit usus clipeo , pugna cum Mezentio declarat . 
Quod maxime mirandum est , ensem etiam contra inferorum umbras stringit in VI et ipsam Sybillam ducentem se ad infera . . haud timidis vadentem passibus aequat . 
Illud etiam pertinet ad virtutem militarem parcum esse verborum . 
Itaque in X conflictu contra Ligeri convicia . . sed non et Troius heros Dictarefert contra , quamquam alias in mediis etiam pugnis facetus fuit , quod fortibus viris commune est : . . Morere et fratrem ne descre frater ! 
et aliquoties ibidem in Habes , nisi fallor , totum Maronis episodium breviter indicatum extractumque ex illa universalissima idea perfectissimi in omni actione herois , quod tibi polliciti eramus . 
Plura tu tamen ipse lectione assidua invenies in Marone , quae omisimus , ne prolixiores essemus . 
Egimus libro superiore de primam universalitate fabulae , quae tota conlsistit in magna herois actione , episodice ex actionibus omnium virtutum , in universali perfecti herois idea praescriptarum , conflata . 
Nunc agemus de alia quadam universalitate , seu unitate fabulae , quam primi , nisi fallor , appellamus analogiam , seu unitatem attributionis . 
Non hic tamen velimus examinari rem iuxta rigorem philosophicum . 
Sed in hoc similitudinem sequimur , ut sicut accidentia sunt entia per analogiam attributionis ad substantiam , hoc est per ordinem ad illam includuntur in uno illo , quod dicitur ens , beneficio quasi ipsius substantiae , propter quam in natura sunt , ita primario quidem a poeta actio ipsa herois atque adeo in illa universalitas virtutum omnium spectatur , cetera vero secundario ab illo tractantur , in quantum necessaria sunt ad exprimendam ipsam actionem herois , quae quidem solitaria esse numquam potest , sed semper trahit comitatum actionum impedientium vel iuvantium , immo et alia se circumstantia vel ad sui exsistentiam necessaria , puta personam ipsam agentisi locum , tempus instrumentum aliaque huiusmodi adeo ut haec omnia cadant in poesin eo dumtaxat titulo , in quantum attribuuntur ad ipsam actionem herois magnam et integrami et unam ; atque adeo participant quodammodo unitatem illius suntque unum per modum analogiae attributionis . 
In quo ipso considera unam veritatem contrariam conclusioni logicae vel metaphysicae de unitate entis . 
Ens enim primarium substantia est in metaphysica , actio vero sicut et cetera accidentia substantiae sunt entia quasi secundaria , vera tamen habentia in ente unitatem et cum ipsa substantia entis participationem non nisi per attributionem ad ipsam substantiam . 
Hic vero contrarium prorsus accidit . 
Nam actio potius est primario illud ipsum universale , seu unum , quod cadit in poesin ; substantiae vero ipsae personarum agentium vel subiectorum actionis participant unitatem obiectivam poesis non nisi per ordinem ad ipsam actionem . 
Persona v . 
g . 
Aeneae non describitur nisi in ordine ad actionem . 
Neque cetera huic substantiae Aeneae accidentia dantur nisi in ordine ad hoc , ut agat congrue , v . 
g . 
lib . 
XII : . . ingens Telumimmane manu quatiens . 
. . Actiones rursus aliorum agentium non sunt poetae imitabiles nisi in ordine attributionis ad ipsam actionem herois unam , ita ut sint unum obiectum poeseos unitate analogiae , seu attributionis ad illam . 
Rursus personae , earundem actionum instrumenta , habitus , aetas , sexus non describuntur nisi in ordine ad actiones ipsas . 
Quod expresse docuit Aristoteles , cum dixit : ; Non enim personarum sunt fabulae sed actionum ; . 
Non quod negaverit personas esse describendas in fabula , sed quod negaverit primario describendas . 
Haec vero , quae subtiliter dicuntur eo deduco , ut sicuti Deus ens ipsum quodlibet ita creat , ut cetera ad illius ornatum , vitam , conservationem statim illi concreet iuxta exigentiam naturae ipsius entis , ita plane poeta fingendo creet illam actionem magnam , integram , unam herois , ut cetera ad ipsius integritatem et vitam quandam apte concreet . 
In his autem ad actionem magnam pertinentibus cum toto hoc libro tertio agemus , numquam excidat e mente illud , quod semel ostendimus , poetam iuxta universalia imitari , quae imitatur , atque adeo singula , quae ad hanc primariam actionem pertinebunt , debere tractare universaliter , hoc est iuxta universalem unius cuiusque pefectionem et possibilitatem , v . 
g . 
ensem ipsum Turni non qualemcunque , sed perfectissimum describat , nempe Stygia aqua tinctum . 
Quomodo autem singula horum persequenda sint , iam videamus ! 
Iam libro I divisimus iuvantes et impedientes et has rursus utrasque vel divinas , vel geniorum , vel humanas , vel ipsius naturae . 
Impediunt enim : Iuno , Aeolus , Allecto , pestis , Camilla , Turnus . 
Iuvant vero : Iuppiter Neptunus , Venus , Tiberinus , Euander , Tarchon , Achates , serenitas , ventus . 
Quomodo autem singularius haec persequi possimus , ulterius videndum est et actionum ipsarum exigentiae videndae . 
Talis autem actio vel diversa , vel exigitur a persona , ut habet talem sexum , atque adeo in ratione sexus perfecta est vel imperfecta . 
Si enim doleret tantopere tantum mater Euryali filium , quam Pallantem Euander , imperfecte utique ageret , magis enim dolere convenit mulieri ; sicuti imperfecte ageret et Euander , si tam flebiliter doleret Pallantem , quam mater Euryalum . 
Prima ergo exigentia perfectae actionis est ex sexu , aliae autem exigentiae sunt v . 
g . 
ex aetate , aliae autem ex officio vel ex statu , vel natione vel condicione , vel aliis huiusmodi . 
Ex eiusmodi ergo fontibus omnem secundariarum actionum fontem petemus duplicemque universalitatem hoc toto libro consectabimur in his ipsis . 
Primam , quomodo v . 
g . 
effingenda sit poetae epico universalitas actionum in omni sexu in omni aetate , officio et sic respectu ceterorum fontium et quomodo penitus tota vita humana eiusque partes singulae intrent in epopoeiaim . 
Secundam , quomodo poeta in singulis difierentiis debet adhuc universaliter loquii , v . 
g . 
sicuti de Aenea non loquitur ut Aenea , sed ut de heroe , ita de Camilla non debet loqui ut Camilla , sed ut de virgine perfecta , vel de Didone , non ut de Didone , sed ut de muliere mala . 
Veniamus iam ad singula ! 
De virili hic nihil agimus , de hoc enim toto opere . 
Femineae actiones possibiles maxime ex naturae ipsius imitatione , ut et cetera , conflandae sunt . 
I autem videndum , ut omne earum genus constituamus . 
Genus v . 
g . 
virginum perpetuarum expressit in Camilla eiusque sequacibus , sed magis in Iliadum turba in XI in ethnica processione ingrediente . 
Et maestae Iliades crinem de more solutae et lib . 
I : Interea ad templum non aequae Palladis ibant CrinibusIliades passis peplumque ferebant , Suppliciter tristes et tunsae pectora palmis . 
Videtur certe sanctimoniales descripsisse et tum religionem , tum modestiam in incessu praescripsisse . 
Malas vero perpetuas virgines in Harpyis adumbravit , utpote quae ad alienas libenter accedant mensas . 
Virgines temporarias bonas in Cassandra et Lavinia imitatus est , malas autem in Arma , sorore Didonis . 
Viduam bonam in matre Euryali expressit , malam vero in Didone ( lib . 
IV ) . 
Coniugem bonam in Andromacha , malam vero in Amata . 
Nec coniugem , nec virginem , nec viduam in adultera Helena in Videndum est , ut singularum virtutes et vitia iuxta universalem perfectionem describantur vel simpliciter vel secundum quid , vel universalissime . 
Quod attinet ad virtutes , potissima est in feminis pudicitia , assiduitas in rebus oeconomicis et religio , quam devotionem vocant , seu pietas . 
Pudicam ergo , quod maxime decuit , descripsit in Lavinia , utpote quae futura esset ipsius consors herois epici , ut ad ceteras felicitates eius haec etiam accederet , pudica uxor . 
Aspice vero in illa non pudicitiam modo , sed etiam modestiam singularem sensuumque custodiam in XII : Accepit vocem lacrimis Lavinia matris Flagrantesperfusa genasi cui plurimus ignem Subiecitrubor et calefacta per ora cucurrit . 
Amor etiam erga matrem turpiter vita functam ille est : Filia prima manu flavos Lavinia crines Etroseas laniata genas . 
. . Industriam et assiduitatem in re oeconomica mater Euryali exprimit . 
Fama enim de occiso Euryalo occupat illam nentem : Excussi manibus radii revolutaque pensa . 
Neque minus Iliades , quod Vergilius magno iudicio brevissime insinuavit : Iliadumque labor vestesi ; alibi vero meminit vestis a Didone elaboratae . 
Virtutem pietatis exhibent crinibus Iliades passis . 
Libenter autem feminae ex devotione vota faciunt eaque plurima , id quod non omisit divinus vates : Vota metu duplicant matres ; libenter se sanctimoniales maxime rebus immiscent sacris vestemque sacram faciunt . 
Quare Iliades peplum Palladi ferunt in I , in II vero equum illum sacrum trahunt . . pueri . 
. . innuptaeque puellae . 
Quod vero attinet ad vitia , haec in femineo sexu maiorem habent campum apud epicum poetam . 
Naturam enim is sequi debet , haec autem omnia aut parca admodum , aut immoderata in feminis facit . 
Quare quantum sunt timidae , tantum saepe furiosae , quantum pusillanimes , tantum superbae , quantum fraudulentae , tantum arcanorum promae . 
Breviter haec et plura indicabo ex divino vate . 
Superbas et tamen stulte supplices exhibet in Iunone in , ubi bacchatur in Troianos supplex apud Aeolum . 
Pertinaces et furiosas in Amata regina lib . 
Inconsideratas vero et desperantes in eadem lib . 
XII sese ipsam suspendente rata occisum iam Turnum . 
Quod libenter velint regere totam domum , hoc in eadem regina expressit : Quam super Aeneae adventu Tumique hymenaeis . 
. . ardentem curaeque iraeque coquebant . 
Pusillanimes expresserunt Troianae illae lib . 
V ad vivum et tamen simul furiosas ; deficit enim et excedit in feminis , ut dixi natura : . . vox omnibus una . 
Urbem orant , taedet pelagi perferre laborem ; et tandem statim eas incepti paenitet , quod sollemne feminis est : Ast illae diversa metu per litora passim Diffugiunt . 
. . Ecce tibi non pridem audaces . . piget incepti lucisque . 
. . , ecce paenitentes simul et mox desperantes . 
Sed vide rursus magni animi easdem ! 
Paulo enim post data illis civitate Aenea discedente Ipsae iam matres , ipsi , quibus aspera quondam Visamaris facies et non tolerabile numen , Ire volunt omnemque fugae perferre laborem . 
Superstitiosas artibusque magicis addictas , quod proprium malum feminarum , exprimit Anna , illa soror Didonis , et rursus regina Amata in Curiosas exprimunt illae in VIII : Stant pavidae in muris matres oculisque sequuntur Pulvereamnubem . 
Vane amantes patriam exhibent illae in II , quae ardente Troia Amplexaeque tenent pestes atque oscula figunt . 
Impudicitiam pudicitia praetexentes Dido exhibet , atque etiam in hac materia peierantes atque alias libenter consulentes et garrulas , et arcana sua partim revelantes , partim abscondentes . 
Conviciosas , iracundas , dementes partim in Didonis extrema oratione , partim in conviciis Amatae in Aeneam coniectis repraesentat , sicut et loquaces . 
Timidas in Helena sese ardente Troia abscondente . 
Appetentes pretiosi cultus et vestis et morosas in comendis se ipsis ac pompaticas induxit in Didone in I : . . aulaeis iam se regina superbis Aureacomposuit sponda mediamque locavit et in IV : Reginam thalamo cunctantem ad limina primi Poenorumexspectant . 
. . 
Tandem progreditur magna stipante caterva Sidoniampicto chlamydem circumdata limbo . 
Hypocrisin et summam vitiorum dissimulationem per quasdam faciles et parvas virtutes eadem Dido : Tum breviter Dido vultum demissa profatur . 
Temperantissimam etiam se exhibet potus ( utinam ita amoris exhibuisset ! 
) : . . in mensa laticum libavit honorem Primaquelibato summo tenus attigit ore ; Tum Bitiae dedit increpitans . 
Sunt quaedam praeterea in sexu femineo , ut quod non connexe loquuntur , quod libenter filiorum suorum faciunt comparationes cum alienis . 
Quod vides in Andromacha in III , si utrumque illius sermonem expendas : O mihi sola mei super Astyanaetis imago ! 
Fraudulentas et malitiosas Circe , omnia autem revelantes Iris , illa nuntia Iunonis , designat . 
Addo hic appendicem quasdam esse virtutes feminarum plane heroicas , quarum possibilitas neutiquam epico poetae omittenda , cuius exemplum habes in Camilla apud Maronem lib . 
XI et alibi de pluribus : Ipsae de muris summo certamine matres Telamanu iaciunt . 
. . 
. 
. . primaeque mori pro moenibus audent . 
Poeta disponere debet ita actionem magnanam , ut in ea cuiuslibet aetatis actiones bonas vel vitiosas exprimat Hoc facilius exemplo Maronis addisces , quod tibi mixtim virtuosas vitiosis permiscendo actiones proponemus . 
Puerilium actionum vix capax epopoeia est ob maiestatem sibi propriam . 
Parcissime tamen , ut Scaliger observavit , Maro eas in IV attigit : . . si quis mihi parvulus aula LuderetAeneas . 
Adultior puertitia , ut Horatius ait Gaudet equis canibusque et aprici gramine campi , quod imitatus Maro in Ascanio lib . 
IV : At puer Ascanius mediis in vallibus acri Gaudetequo . 
. . Haec enim laus est eius aetatis . 
At in VII : Ante urbem pueri et primaevo flore iuventus Exercenturequis domitantque in pulvere currus Autacres tendunt arcus , aut lenta lacertis Spiculacontorquent cursuque ictuque lacessunt . 
Hic adolescentiam instituit Maro . 
Ipse etiam iam adultior Ascanius lib . 
V equestre certamen Troiae exercet , maturior autem in VII configit cervum , quem antea tantum sectabatur , tum iam grandior in IX Numanum interficit . 
Postremo in X educit eum e castris poeta . 
Placet et illa virtus adolescentis , cum seriam fingit sollicitudinem in procuranda re publica , simulque agilitas quaedam . 
Ut enim in V visum est navium incendium , Primus . 
. . cursus ut laetus equestres Ducebat , sic acer equo turbata petivit Castra . 
. . 
; Quis furor iste novus . 
. . 
. 
. . vestras spes uritis . 
. . ; Illud vero et prudentiam demonstrat , sed in confinio quodam puerilitatis versantem et fervore iuvenili immixtam : . . galeam ante pedes proiecit inanem . 
Vitiosam vero extremam pueritiam expressit lib . 
II in Polite fugiente Pyrrhum . 
Ipsam adolescentiam oportebit saepius longe poetam imitari . 
Est enim iam maturior aetas , dignior epica poesi . 
Sed et haec , sicut in confinio maturitatis versatur , ita etiam in verae solidaeque virtutis . 
Concupiscit enim aliquid et statim contemnit , antevertit impetus deliberationi , facta verbis , honorem exigit potius , quam vindicat , contemnit alios , odit monentes , laudatori favet , utile neglegit , multa , quae necdum habet , aliis promittit , multum credit , maiora se praesumit , libenter amicitias contrahit , nihil denique mediocre habet . 
Vide , quam haec omnia recte Maro ! 
Euryalus enim maturior adolescens in IX libenter cum Niso coniungitur maturiore , in V vero neutiquam se neglegunt . 
Inconsiderationem adolescentiae notavit vates : Et galea Euryalum . 
. . 
Prodidit immemorem . 
. . Se maiora praesumentes notavit et credulos , cum sibi rem difficilem a Niso persuaderi sinit . 
Neque minus illa : Est hic , est animus lucis contemptor . 
. . Vide deinde , quam intemperantius se in caede Rutulorum gerit : Nec minor Euryali caedes . 
. . Maiora ergo se faciebat , quia paria Niso , unde illum Nisus debuit monere : Absistamus , ait , etc . 
Cetera in Ascanio vide ! 
Donat iam , quae nondum habet : Vidisti quo Tumus equo , quibus ibat in armis Aureus ? 
ipsum illum , clipeum cristasque rubentes . 
Sed vide immoderatam adolescentum liberalitatem et opum neglegentiam : praeter auri duo talenta duo pocula , duos tripodas , craterem , galeam et clipeum Turni , servas duodecim , captivos duodecim , armaturas duodecim , ipsum etiam regium fundum donat . 
Ubi reliqua adolescentiae vitia vides . 
At senex Aletes tacet ad haec et tamquam parcus sola illos laude muneratur . 
Hic adverte iudicium poetae praeterea , quod Nisus ad promissa tacet admittitque illa ! 
At Euryalus : . . sed te super omnia dona Unumoro . 
. . Triplicem ergo hic aetatem expressit Maro . 
Neque illud omitto credulum expressum adolescentem et amicitiarum studiosum in alloquente Ascanio Euryalum : tibi maxima rerum Verborumquefides . 
Uno verbo communissimum illud praeceptum sit in epica poesi debere tantum actiones quodammodo indifferentes adolescentum poni , quae non tam virtutem solidam , quam potius florem virtutis ostendant . 
Iuventus , quam ultra tricesimum annum prorogant auctores , necdum etiam matura satis est ; ferox enim , violenta , praeceps magisque ardens , quam urens . 
Extrema laudum est , quod sit cupida gloriae , prompta . 
Quae omnia in Turno , cum Ardentes oculorum orbes ad moenia torsit , in Lauso , cum audet cum Aenea concurere . 
Confinia tamen virtutum magnarum propiora expressa habes in rebus strenue gestis utriusque . 
Ferociam vero expressit lib . 
V Gyas . 
Nam et immeritum Menoetem deturbat a navi , irascitur , lacrimatur Oblitus decorisque sui sociumque salutis , et temere ipse regit navem ideoque eam vix non amittit . 
Virilem aetatem omnibus virtutibus cumulatam in Aenea , ut dixi , expressit , in Tarchonte vitiosam , in Mezentio ceterisquei de quibus postea Haec enim propria aetas est heroico poetae . 
Senilis aetas imitanda erit epico . 
Haec quoque naturae vi vitia multis virtutibus mixta habet . 
Parum enim sperant senes , sola praeterita laudant in iisque garruli sunt , ut Euander in VIII : O mihi praeteritos referat si luppiter annos ! 
Entellus in V de se ipso : his ego suetus , Dum melior vires sanguis dabat . 
Parci sunt gaudentque datis . 
Unde etiam rex ipse Latinus : Munera nec sperno . 
. . Pertinaces sunt et importuni seque prudentissimos putant et tamen decipiuntur . 
Quare in ipso periculi puncto morosus est Anchises disputatque de fuga cum Aenea in II , et in III errat in Cretam iubens navigare : Seque novo veterum deceptum errore locorum . 
Haec vitia . 
Virtutes illae : moderati sunt : Olli respondit pacato corde Latinuss ; consilium illis et sapientia inest Expende enim eiusdem orationem lib . 
XII ad Turnum ! 
Sed interdum conviciis incessunt iuvenes , sicut Neoptolemum Priamus : At non ille , satum quo te mentiris , Achilles . 
Tardi sunt , sed hoc cavent pericula . 
Sic Latinus fecit lib . 
XI in foederibus sanciendis . 
Eadem in his lex tenenda epico est exprimendaque omnia consanguinitatis genera , cuilibetque attribuendae actiones iuxta universalem perfectionem , v . 
g . 
filii ut filli , non ut Ascanii , vel Metabi , non ut Metabi , sed ut patris . 
Perinde enim progrediendum est in his universalibus attributionis , seu analogiae , sicut proceditur in universalitate simpliciter perfectionis heroicae , ut scribatur de Aenea non ut Aenea , sed ut de heroe . 
Disce hanc porro universalitatem ex ipso Marone , quam singulas actiones universaliter iuxta ideam bonas singulis attribuerit consanguinitatis partibus , vel certe vitiosas ad docendam in communi et illustrandam humanam vitam ! 
Sed in his brevissime immorabimur et tantum loca , ut privatim legantur , insinuabimus . 
Pater Bonus quidem in Euandro Dauno , Latino et singularissima quadam ratione in Metabo est adumbratus . 
Cuius virtuosas actiones ut patris lege lib . 
XI ! 
Nam et conservat Camillam et educat egregie , et ceteris patris officiis satisfacit . 
Maius aliquantulum pater adumbratus fuit in Anchise , quippe qui et filium in periculum in II rursus veluti sponte coniciat et saepe noxie in III erret . 
Sed haec fuit occasio a divino poeta facta , ut morositas patris daret locum ostendendae filii et modestiae , et reverentiae erga patrem . 
In quo Aeneam ut filium mirare maxime ! 
Quod enim ille feliciter gessit , hoc patri in III attribuit Et pater Anchises ventis dare vela iubebat Pessimorum vero actiones patrum repraesentatae in VI : Hic thalamum invasit natae vetitosque hymenaeos . 
Inconsideratum patrem et plus nimio filio indulgentem expressit lib . 
VI in Daedalo . 
Mater Actiones matris ut matris absolutissimae virtuosas expressit in Venere , quas tecum expende tota Et diis enim commendat filium , et arma illi praeparat , et tuetur in periculis . 
Sed plura ipse persequere ! 
Amantem filii resque necessarias et oeconomicas subministrantem expressit in matre Euryali : . . non vulnera lavi Vestetegens , tibi quam noctes festina diesque Urgebamet tela curas solabar aniles . 
Severae vero in educatione matris repraesentavit in Iaera , matre Pandari et Bitiae . 
Pessimae matris actiones expressae sunt in Amata libris posterioribus . 
Filius Filii observantis , pii , religiosa reverentis , oboedientis exemplar dedit Aeneas , ut diximus et hic paulo ante , et capite ultimo libri Accedunt : Ascanius , qui tam sollicitus pro patre cum maeret lib . 
XII circa praeparantem se ad duellum patrem et circa vulneratum lacrimatur ; Euryalus tam sollicitus est in matre commendanda Ascanio ; Lausus , insigniter pius , vulneratum protegit parentem in Malorum filiorum expressae actiones in VI , quos Aeneas torqueri videt in inferis : . . quibus . 
. . dum vita manebat , Pulsatusque parens . 
. . In Icaro repraesentatum habes irreverentem inoboedientemque filium lib . 
VI Filia Cum suis perfecta actionibus expressa est in Camil , in Lavinia . 
Mala vero in Circe initio Frater Fratrum virtuosas actiones habes in Pandaro et Bitia lib . 
IX , et simul enim moriuntur , et alter alterius ulcisci caedem nititur . 
Habes aliud exemplum in Laride et Thymbro simul pereuntium . 
At vitiosi fratris actionem fuga illius expressit , cui Aeneas in X danti terga : ; fratrem ne deserei , frater ! 
; sicuti illi , qui in VI cruciantur : . . quibus invisi fratres , dum vita manebat . 
Soror Virtuosis praedita actionibus expressa est in Iuturna ; et supplex enim est pro fratre apud deas , et illum pro opibus iuvat . 
Expende et Silviam in VII ! 
At Anna , soror Didonis , vitiosissimas expressit ; i sed id toto IV considera ! 
Nutrix Bona repraesentata est in Caieta , mala in Didonis nutrice . 
Expende et Beroem in V ! 
Nutricius Bonus quidem Aeneas , nutrici enim tumulum erigit in VII , sicut matri Veneri templum erexerat in Nutricia vero pessima Dido . 
Sponsus Aeneas gravissimus . 
Turnus in hoc vitiosus , quod mollior fuit etiam in apparatu bellico : Illum turbat amor figitque in virgine vultus . 
Coroebus , Cassandrae sponsus , in II speciem pietatis ostendit , sed furore mixtam . 
Sponsa Lavinia quidem bona , quae praeter lacrimas et pudorem nihil scit , pessima Dido , quae prius coniunx quam sponsa . 
Maritus In Aenea bonus expressus et pius erga Creusam . 
Latinus pessimam etiam Amatam doflet . 
Euander gaudet doloris expertem in XI : . . tuque o sanctissima coniunx Felixmorte tua neque in hunc servata dolorem ! 
Pessimi mariti in X exhibuit actiones : Graius homo , infectos linquens profugus hymenaeos . 
Uxor Virtutes vitiis immixtas exhibuit Iuno . 
Interdum enim irascitur Iovi , interdum vero , ut in XII , humillima est . 
Audi illam postremo loquentem lovi et proelio excedentem ! 
Dido impia etiam in mortuum , Helena in II in omnes . 
Sed pessima omnium Amata . 
Optimae speciem in II exhibuit Hecuba Priamum recipiens periclitantem in aras . 
Socer Latinus officia iniuriis permiscuit ; bonus tamen in Turnum , iniurius in Aeneam . 
Pessima vero socrus Amata . 
Gener Optimus Aeneas pessimus Turnus . 
Optimus avunculus Hector Ascanio . 
Avus Priamus . 
Avia Andromache . 
Cetera minora ipse facilius in Marone reperies . 
Nepos Ascanius . 
Affinis Andromache in III , Acestes in V egregie officiis affinitatis satisfaciunt . 
Amicus Amicitiae expressas actiones virtuosas habes in V et IX inter Nisum et Euryalum ; me exanimant illa : Tum super exanimem sese proiecit amicum Confossusplacidaque ibi demum morte quievit . 
Non enim dulcior fatalis lectus exstincti cadavere amici . 
Expende et affectum Aeneae amicitiae erga Pallantem ! 
Hospes Dido liberalem , sed plus nimio familiarem et munificam , Acestes , Euander fidos , beneficos , humanos exhibuere . 
Placet illa alacritas hospitalis Pallantis in VIII , cum Aeneas ignotus in medio Euandri sacrificio venisset , territis aliis intrepidus et alacer ipse surgit . . raptoque volat telo obvius ipse , et paulo post Egredere o quicumque es , ait , coramque parentem Alloquere . 
. . ! 
Tum invitat humanissime : . . ac nostris succede penatibus hospes ! 
Expende vero antiqua humanitatis officia : Accepitque manu dextramque amplexus inhaesit . 
Modestiam hospitis expende in Euandro : Aude hospes contemnere opes . 
. . ! 
Vitiosi hospitis actiones initio III expressas habes in Threicio rege , Polydori hospitantis interfectore . 
Magister Egregius expressus est libro IX in Bute , Quem comitem Aseanio pater addidit . 
Allegorice vero et summo ingenio poeta exprimit ibi magistrum principum . 
Fingit enim fuisse Apollinem in eius persona . 
Speculanti autem fabulas omnes Apollinis , quas exacte tradidimus in manifestum erit significari per metamorphosem Apollinis in Butem hunc ipsum Butem fuisse in omni scientia perfectissimum : theologia , philosophia , astronomia , ethica , immo in artibus omnibus : oratoria , historica , poetica , musica , medicina . 
Harum enim theoria , uti diximus , Apollini tribuebatur . 
Sed maxime in politica ac civili praecipueque strategotica scientia exactum insinuat , cum Apollini in Butem transformato appendit . . saeva sonoribus arma . 
Ut vero non speculativam tantum , sed etiam practicam , vel potius experimentalem eius exprimeret peritiam , addit : . . ibat ApolloOmnia longaevo similis vocemque coloremque Etcrines albos . 
. . Neque enim adolescentibus adolescentes praeficiendi . 
Virtus praeterea magistri est fidelitas . 
Videbis hanc in Bute , . . qui Dardanio AnchisaeArmiger ante fuit fidusque ad limina custos . 
Discipulus Aspice iam in Ascanio : oboedientem , absistit enim a pugna monitus ab Apolline , exspectationi institutionis respondentem , nam egregie Numanum iaculo sternit totamque orationem conviciosam Numani de educatione Troianorum , encomiasticam vero de educatione Rutulorum suo exemplo refellit . 
Mirare hic tecum , obsecro , iudicium Vergilii , mirare rerum connexionem ! 
Haec , quae diximus , omnia sunt sibi confinia . 
Videndum autem primo , ut omnia actionum genera universalitatem suam ex his et regulam accipiant omniaque earum actionum genera ab epico tractentur , singula autem individua earum actionum iuxta suam perfectionem specificam universalem . 
De his autem hoc ordine speculamur : Consuetudines , seu ritus sacri Has alii caerimonias vocant . 
Harum autem exhibendarum universaliter accipe a divino Marone exemplum ! 
Apotheoses , seu deorum consecrationes . 
Has sparsim habes , sed illam expende in Latini sermone lib . 
VII : Hinc illum Corythi Tyrrhena ab sede profectum Aureanunc solio stellantis regia caeli Accipitet numerum divorum altaribus implet . 
Statuas sacras et imagines collocandi disce ex superiore paulo loco : Ipse quirinali lituo . 
. . 
Quin etiam veterum effigies . 
. . Aras statuendi disce ex V et aliunde creberrime ; ex I illud expende : ubi centum altaribus illi Turecalent arae sertisque recentibus halant . 
Templa aedificandi disce ex VII : Templum augustum , ingens . 
. . , et exactius ex I , ubi templum Didonis exquisitissime describitur eiusque materia , forma , . . donis opulentum et numine divae . 
loco sequuntur sacrificia . 
Haec frequentissima omnibus diis exhibita habes in Libationes lib . 
V Neptuno , lib . 
VII omnibus diis . 
Haec vero omnia cum circumstantiis et determinatis actionibus describit : Sic deinde effatus frondenti tempora lauro Implicat . 
. . Cetera vide in VIII , cum haustam e Tiberi aquam palmis suffert ! 
Ceteras vero caerimonias semper Vergilius indicat particula : rite . 
Actiones exsequiarum Miseni in VI , ubi brevissime exhibet morem vetustum pyrae quadratae , frondibus et cupresso praetextae , arma superposita , ablutionem corporis et unctionem , purpureae vestis ( miles enim sepeliebatur ) super feretrum inductionem , faces aversas , dapes , tura , cineres vino ablutos , ternam aquae lustralis aspersionem , tubae et remi impositionem , tumuli non inscripti quidem , sed dicti Misenus celebritatem . 
Mirare ibi brevitatem et rerum densitatem in Vergilio ! 
Sacrificii funebris habes ideam in Ludos sacros habes in III : Actiaque Iliacis celebramus litora ludis . 
Consuetudines et praescripta civilia Regis eligendi et coronandi habes ideam in VII : Hic sceptra accipere et primos attollere fasces . 
Coronationis vero caerimonias : . . parvaque sedebat Succinctustrabea laevaque ancile gerebat Coronam cum sui origine eiusque non nisi in rebus publicis usum habes in XII in persona Latini : . . cui tempora circum Auratihis sex radii fulgentia cingunti Solisavi specimen . 
Docuimus enim in Noam fuisse Ianum , Bacchum et Solem , vel potius hos omnes idem esse in Noa . 
Constat autem inventionem coronae Soli , Baccho et Iano attributam fuisse . 
Hanc vero invenisse quoque Noam primumque usum fuisse et Berosus testatur , et Fabius Pictor addit praeterea eum invenisse usum duodecim fascium . 
Atque adeo hunc locum primi , ni fallor illustramus , ut intellegatur Latinus usus fuisse corona duodecim radiorum ad imitationem longinquissimi ante se avi Noemi , quem ibidem in fabula Solis docuimus primum regnasse in Italia . 
Eum enim Berosus appellat Ianum expresse , ceteri vero historici appellant Ogygem et Sagam , et Saturnum , et Iovem , quod et Berosus fecit . 
Comitia celebrandi habes consuetudinem in XI et vitia comitiorum et quoad tempus ( iam enim indutiae exspirarant ) , et quoad moram temporis ( interea enim Aeneas acies movebat ) , et quoad proprium consultantium vitium , contentionem : Illi haec inter se variis de rebus agebant Certantes . 
. . Legatos qua mittendi , qua expediendi habes in VII morem . 
Considera ignota in veste Troianos ire , hoc est in patriat , ramum olivae praetendere , munera ferre ! 
Neque minus Latinus munera remittit . 
Foedera sanciendi exactissimas accipe caerimonias lib . 
XII ! 
Ponuntur arae communibus diis , aqua , ignis affertur , coeunt principes , spatium medium datur arma deponuntur . 
Principes insigniter ornati sunt . 
Fit sacrificium suis . 
Libatur , iuratur , arae tanguntur . 
Per sceptra iuratur certa formula . 
Belli indicendi mos cum suis actionibus exquisite descriptus est in Mos erat Hesperio in Latio , ut belli portae , seu Ianii aperirentur a consule . 
Expende cetera ! 
Oracula petendi et accipiendi dubiis in rei publicae rebus habes aliquoties in VII , III et alibi consuetudmem . 
Ludum equestrem , navalem iaculatorium , caestuum ceterosque omnes habes in Publicam aedificandi urbem vel metropolim fundandi actiones omnes habes in I ; ubi obstupesces singularem Maronis diligentiam et totius politicae rationis circa rem civilem instituendam miram peritiam : Instant ardentes Tyrii ; pars ducere muros Moliriquearcem et manibus subvolvere saxa , Pars optare locum tecto et concludere sulco . 
Urbem enim aratro designabant , ut diximus in et ut ipse rursus Aeneas in V designat . 
Haec vero est materia civitatis . 
Nunc formam aspice : Iura magistratusque legunt sanctumque senatum . 
Mirare maiestatem ! 
Enumerat enim singula civitatis ornamentat portus , theatra , columnas , scaenas , templa . 
Prodigium etiam fundamentis urbis addit : . . caput aeris equi . 
. . , inde picturas historiae doctrina commendabiles , tum animam ipsam urbis : Indicitque forum et patribus dat iura vocatis . 
Iura dabat legesque viris operumque laborem Partibusaequabat iustis aut sorte trahebat Hae sunt publicae consuetudines profanae in pace . 
Aliae vero sunt in bello . 
Consuetudines militares Harum omnium actiones habes in Marone ad vivum expressas . 
Lustrationem campestrem habes in fine VII luculentam . 
Cuius initio expende et apparatum ipsum bellicum : Quinque adeo magnae positis incudibus urbes Telanovant . 
. . Lustrationem vero navalem habes initio X et in fine Delectum ipsum , seu iter ad castra , habes in fine Comitia militaria habes in IX : Ductores Teucrum primi et delecta iuventus Consiliumsummis regni de rebus habebant . 
. . 
Stant longis annixi hastis et scuta tenentes Castrorumet campi medio . 
. . Adverte vero magnum Maronis iudicium , qui comitiola haec non nisi absente Aenea instituit ne quidquam prudentiae praesentis derogaret ! 
Stationes et vigilias habes ibidem . 
Obsidentium quidem : Purpurei cristis iuvenes auroque corusci Discurruntvariantque vices . 
. . Et ut ebriosorum militum licentiam exprimeret , addit : . . fusique per herbam Indulgentvino et vertunt crateras aenos . 
. 
. . noctem custodia ducit Insomnemludo . 
Obsessorum vero : Omnis per muros legio sortita periclum Excubatexercetque vices . 
. . 
. 
. . illi Succedunt servantque vices statione relicta . 
Cantum etiam militarem attigit , seu paeana , in fine VII : Ibant aequati numero regemque canebant . 
Morem accipiendarum indutiarum accipe in XI sepeliendorum causa ! 
Caerimonias militaris funeris et communes etiam principum ibidem habes lib . 
XI : Iliadum processionem , tunsionem pectorum , fletum , pyras communes , discursum armatorum , acclamationes clangorem tubarum spoliorum concremationem , sacrificia , gestationem inversorum armorum . 
Morem supplicationis instituendae belli tempore habes lib . 
XI , praecipue per matronas Succedunt matres et templum ture vaporant . 
Ceterus enim sexus armis occupari debet . 
Triumphi morem veteris habes in VIII : . . scutorumque incendi victor acervos . 
Vetustissimus enim hic triumphi mos etiam in legitur ( David ) : Recentioris vero triumphi formam habes ibidem in clipeo : At Caesari triplici invectus Romana triumpho Moenia , dis Italis votum irnmortale sacrabat . 
Expende ulterius : ter centum delubra laetitiam populi , ludos , applausus , matrum choros , aras , sacrificia , spolia templis appensa , captas urbes , manubias , Euphratem vinctum , Rhenum , Araxem ! 
Habes simile quid lib . 
VI : Ille triumphata Capitolia ad alta Corintho . 
Tropaei militaris actionem habes initio Actiones belli obsidionalis , seu oppugnationis et propugnationis , habes lib Proelium campestre habes lib . 
X et XII Proelia levia habes in fine lib . 
Stratagemata , quae furta belli vocat Maro , habes lib . 
Actionem duelli habes in fine Expugnationem urbis habes lib . 
Castrorum positionem habes lib . 
Rationem minoris munitionis habes lib . 
IX : . . pontesque et propugnacula iungunt . 
Incensionem urbis habes in Incensionem classis tentatam habes initio Actiones exploratorum habes bis lib . 
Irruptionem castrorum habes liK IX per Turnum factam aperte , occulte vero per Nisum et Euryalum . 
Victoriam habes lib . 
, lib . 
IX , X , XI , Morem post victoriam claudendi templum Iani habes in : . . dirae ferro et compagibus arctis Claudenturbelli portae . 
Consuetudines , seu mores sociales Salutandi actionem Pallantis habes in Convivio excipiendi habes ibidem , sed exactius lib . 
I , illud ductum ex antiquitate : . . et vina coronantet illud : . 
. . et vina reponite mensis ! 
Morem propinandi et praebibendi : Hic regina gravem gemmis auroque poposcit Implevitquemero pateram , quam Belus et omnesA Belo soliti . 
. . 
Post alii proceres . 
. . Datur etiam aqua manibus abluendis . . et tonsis mantilia villis . 
Denique quid non ad consuetudinem omnem ? 
Habes et duas publicas audientias quas vocant Altera in VII a Latino : . . Ille intra tecta vocari Praecipitet medius solio considit avito , altera lib . 
I in templo a Didone . 
Cetera vide privatim ! 
Consuetudines domesticae E castris , templo , civitate , palatio , aliena domo in nostram veniemus . 
Eam , si sumus principes , habemus in lib . 
I apud Didonem : Qumquaginta intus famulae , quibus ordine longo Curapenum struere . 
. . Si pauperiores sumus , habemus domus consuetudinem in VIII : . . femina primumi Cuitolerare colo vitam tenuique MinervaImpositum , cinerem et sopitos suscitat ignes Noctemaddens operi famulasque ad lumina longo Exereetpenso , castum ut servare cubile Coniugiset possit parvos educere gnatos . 
Huc Achates pertinet excudens scintillas ex silice , huc Troianorum ceteri epulas apparantes , huc Iliades consuentes vestes , huc Galaesus , in silvis scindens fissile robur Tyrrhus , ceteraque domestica ibidem . 
Harum quoque magna actio herois capax est propter occasionem navigationum , peregrinationum , ut in Aenea et Ulixe , vel legationum , ut in vel bellorum , ut in Oportet autem in his duplicem illam , ut dixi , universalitatem servare et omnium distributive , et omnium collective , ut et omnes nationes attingantur , si fieri possit , et in una certae nationis persona vel in pluribus totius nationis actiones efformentur . 
Miror vero etiam in hoc maximum poetarum utrique universalitati satisfecisse . 
Descripti enim ab eo iuxta divisionem orbis cum suis actionibus nationi debitis : Asiatici Horum actiones in communi mollitiem redolent et luxum qua vestiunii qua victus . 
Itaque in IX Numanus ille exprobrat Phrygibus : Vobis picta croco et fulgenti murice vestis , Desidiae cordi , iuvat indulgere choreis . 
Quo loco obstupesco sane ad iudicium Maronis . 
Cum enim ex una parte vellet explicatae universalitati satisfacere , atque adeo etiam Troianae nationi proprias actiones assignare , id non ex sua persona , sed oblique in persona Numani hostis fecit . 
Hoc vero vitium commune Asiaticis . 
Virtus vero bellicosos esse magis defensivis armis , quam offensivis , quod expressit in II , cum non nisi decimo anno , idque stratagemate , capta est Troia . 
Particularius vero Troianii candidi sincerique ( in II ) : Nos abiisse rati et vento petiisse Mycenas : Ergo omnis longo solvit se Teucria luctu . 
Clementes etiam et lenes . 
Hinc Aeneas de flente Sinone : His lacrimis vitam damus et miserescimus ultro . 
Ipse viro primus manicas atque areta levari Vinclaiubet Priamus . 
Assyriii , seu Tyrii : avari et perfidi . 
Considera enim Pygmalionem pecuniae gratia interficientem principem ! 
Hoc proprium Tyriis etiam attribuunt in Ezechiele . 
Indi : timidissimi . 
Fugientes ergo in clipeo Aeneae fingit . 
Item Sabaei et Arabes : Omnis Arabs , omnes vertebant terga Sabaei . 
Africani Dolosi et astuti : Clam ferro incautum superat . 
. . 
. 
. . factumque diu celavit . 
. . 
Multa maius simulans . 
Parci : Mercaturque solum , facto de nomine Byrsam , Taurino quantum possent circumdare tergo . 
Communis virtus est esse ingeniosissimos et celeritate animi praestare . 
Unde Augustinus , Tertullianus , Cyprianus , prodigia illa ingeniorum . 
Hoc innuit Dido : Non obtusa adeo gsstamus pectora Poeni . 
Addit rationem physicam Nec tam aversus equos Tyria Sol iungit ab urbe . 
Quae an vera sit universaliter de signo ingenii , postea videbimus . 
Particularius vero Aegyptii luxu immani sunt : Hic ope barbarica variisque Antonius armis , immo et luxuria : . . sequiturque - nefas - Aegyptia coniunx . 
Numidae infreni sunt in IV , hoc est sine legibus vivunt , nisi malis freno non utentes intellegere ; virgula enim gubernant equum . 
Carthaginenses : crudeles et feri . 
Merito ergo Ilioneus coram Didone conqueritur in I : Quod genus hoc hominum quaeve hunc tam barbara morem Permittitpatria ? 
hospitio prohibemur arenae . 
Europaei Proprie sunt acres , bellicosi , praesertim aggressivo Marte . 
Hinc Numanus Asiaticis exprobrat : Durum a stirpe genus natos ad flumina primum Deferimus . 
. . Laboriosi etiam : At patiens operum parvoque assueta iuventus . 
Oeconomi optimi . 
Hinc natura nullas dedit solitudines nobis , sicut Africanis et Asiaticis : Aut rastris terram domat . 
. . Bellicosi , vivaces , robusti : Omne aevum ferro teritur . 
. . Vitium commune ferocia est animii , quam in Turnis , Mezentiis , Messapis habes . 
Sigillatim porro Graeci : dolosi . 
Expende stratagema equi Troiani ! 
Tum maxime inimici , cum amici : . . timeo Danaos et dona ferentes . 
Insidiosi : Accipe nunc Danaum insidias et crimine ab uno Disceomnes ! 
Periuri et omnes , qualis ille Sinon . 
Virtus communis est esse ingeniosos . 
Unde Maro permittit in hoc superare Romanos in VI : Excudent alii spirantia mollius aera . 
Eloquentes et facundi : Orabunt causas melius . 
Vide vero , quales sint Romani : Tu regere imperio populos , Romano , memento ! 
Bellicosi enim sunt et apti olim ad terrarum , nunc ad caeli imperium Nihil illis iratius in superbos , nihil mollius in modestos . 
Subnectit enim : Parcere subiectis et debellare superbos . 
Galli . 
Rebelles sunt et infidi dominis . 
Tales vocat in Molles sunt , potissimum vero superant nationes omnes luxu vestium etiam nunc . 
Tales accipe in clipeo lib . 
VII : Virgatis lucent sagulis , tum lactea colla Auroinnectuntur . 
Hispani Maroni indomiti dicuntur . 
Tales etiam nunc , hoc est magnanimos , habes . 
Orbi enim terrarum soli resistunt . 
Germani duri vocantur , laboriosissimi enim nationum omnium sunt . 
Poloni . 
Quoniam eodem tempore , quo praecepta damus epica , apparatum facimus pro nostra , breviter iis , quibus tractandam dedimus , mores gentis , quam poterimus , verissime exponemus , ut iam sciatur , quaenam semina actionum iacienda in sint , quam aptissima ad consuetudines moresque praesentis temporis Polonici . 
Polonos vero universim sumimus pro iis quoque , qui serius ad hoc magnum imperii corpus vel admissi sunt , vel adiecti . 
Ingenio sunt omnium capaci et facultate animi ad encyclopaediam comparandam nulli cedunt . 
Ingenium tamen quam tractabile , tam inconstans , quam robustum , tam remissum . 
Fulmina sunt , quae cum ceciderunt , inter ceteros silices iacent . 
Maiores sumus animi impetu , quam motu . 
Multa in nobis natura inchoat , pauca perficit Nulla natio facilius irascitur , nulla placatur . 
Nulla magis alienos mores , studia , consuetudines miratur , nulla sequitur minus . 
Praepostero naturae ordine ea laudamus , quae non facimus ipsi et ne quidem facere volumus . 
Universim aliena mirantur mediocria , sua vel paria , vel maiora aspernantur . 
Sibi ipsis sunt semper superiores , numquam sibi satisfaciunt . 
Ut magna illis quaedam appareant , longinqua sint necesse est . 
Patriam quoque non nisi absentes diligunt , quam praesentes oderant , quasi ideo peregrinentur , ut ament , redeant , ut oderint . 
Ceterum , ut nulla est natio , a qua non vincantur , ita nulla , quam non vincant . 
Hispanos impetu , Gallos constantia , Germanos magnanimitate , Lusitanos celeritate , Italos robore superant . 
Equites longe omnium optima generosi , fortes , famis , aestus , frigoris patientissimi . 
Si illa solum , quae super mensam leviter disputant , pridem agerent , Italis ordinem , Germanis oeconomiam , Anglis et Belgis divitias , Gallis politiam , Hispanis orbem et fortunam eriperent . 
Sed ut verba illis omnia longa , ita et facta . 
Fideles sunt Deo , regi , patriae , sibi . 
Soli a Romanis semel pontificibus religionem acceptam in tanta libertate numquam publice repudiarunt , soli nulli suorum principum rebellarunt , nullum interfecerunt , cum et exteros saepe , et aliquando pessimos , et semel feminam habuerint . 
Soli gaudent duobus pulcherrimis rei publicae ornamentis : libertate et eloquentia , hoc est libera voce . 
Soli regem eligunt , soli sub rege libere vivunt et loquuntur . 
Alicubi eloquentia latet in libris , apud nos in conventibus , in foro , in comitiis dominatur . 
Itaque ut Hispanus proprio theologus , Italus philosophus , Gallus poeta , Germanus historicus , ita Polonus orator est . 
Studio tamen eloquentiae et usu nimio ad loquacitatem paene puerilem deficiunt . 
Ad cunas , ad feretra , ad mensas , ad thalamos declamant ; nascentes salutant , morientibus valedicunt , ex oppido venientes quasi ex Indiis reduces oratione exdpiunt , filii patres vel clientes patronos . 
Peregrinantur ipsi ad omnes nationes et omnibus itidem patriam sinunt cxplorandam . 
Orbem tcrrarum nulla natio magis novit , nulla ab orbe nosdtur magis . 
Hospitalitatc , humanitatis offidis in suos effusi , in exteros enusiores . 
Omni vita fcrme aequabiles sunt ; Itali pueri sapiunt et adolcscentes , senes delirant , Germani pueri hebetes , senes sapientissimi , Galli non nisi decrepiti , Hispani viri ; Poloni exacta adolescentia aptum ad rem bene gerendam tota vita gerunt ingenium . 
Sunt utem tune maxime ordinati , cum sc maxime clamant inordinatos . 
Solos ex alieno vivere pudet . 
Maiorum mores et consuetudines nulli magis laudant , nulli magis innovant . 
Singulis , si historiam bene expendas , saeculis novarum legum studiis patria quasi unica phoenix novis incendiis revixit , semper ferme se felicior vegetiorque . 
Si post Boleslaos aetatem exdpias calamitos in lusit nobiscum generose fortuna . 
Solos cum quattuor orbis terrarum impcsratoribus commisit , Christiano , Turdco nuper , Scythico , Moscovitico , eadem semper felicitate . 
Alios maria , Alpes alios , alios Pyrenaei montes muni nt , nos campestres pectora muniverunt . 
Hostes , quibus dngimur , vallum nobis sunt , si non quiesdmus . 
Campi ipsi et plana loca apertum pectoris candorcm et mores perspicuos ostendunt . 
Ita enim animadversum est eos candidis moribus , et capad omnium artium et praeclararum actioinimo , qui inter alienas nationes maxime campestres sunt , etsi alias timentur . 
Sic Lombardi in Italia , Bergomates in ipsa Lombardia , Bavari in Germania , Burguhdi in Gallia , Poloni in Europa . 
Hic quoque possibilium actionum exigentiae fons non est contemnendus . 
Apte enim non ad sexum tantum aut aetatem , aut nationem , sed etiam ad complexionem agimus . 
Haec omnia divinus Maro . 
Optimam complexionem , sanguineam et melancholicam , expressit in Aenea . 
Facit enim pium , misericordem , facilem et dum Veneris filium fingit sanguineum canit . 
Melancholiam tamen cum moderata cholera attnbuit , tamquam heroi necessaria . 
Ideoque in II fingit somniantem de Hectore et in ipso fortitudinis simulacro evigilantem , ut ille , quem Miltiadis tropaea dormire non sinebant . 
Cholericam et melancholicam cum suis actionibus in Turno ad vivum expressit . 
Somniat ergo de Furiis in VII deque facibus et igne Illa vero quanta : Arma amens fremit arma toro tectisque requirit , Saevit amor ferri et scelerata insania belli , Ira super . 
. . Vel : Ardentes oculorum orbes ad moenia torsit . 
Lupo ergo eum , hoc est cholerico et melancholico animali , in IX comparat . 
Expende initium XII , in quo ad vivum actiones huius complexionis repraesentat : . . implacabilis ardet . 
. . agitur furiis totoque ardentis ab ore Scintillaeabsistunti oculis micat acribus ignis At Aeneas acuit Martem et se suscitat ira , quasi non sponte suscitaretur et illo spontaneo naturae impetu , sed per ratiocinationem . 
Quare subdit statim : Oblato gaudens componi foedere bellum . 
Melancholicam et cholericam repraesentavit in Caco ; et furacem enim , et astutum exhibuit . 
Hi enim mores huiusce complexionis . 
Quam ut insinuaret , in Caco fuisse et fumum vomentem , et ignes finxit in Sanguineam et cholericam in Euryalo et Ascanio effinxit . 
Huius signum flamma illa est in II circa caput et quod in VIII dicit : . . patriumque aperitur vertice sidus Cholericam et sanguineam in Niso imitatus est . 
Magna ergo audet et simul magnus miles et amicus est . 
Aut pugnam , aut aliquid iam dudum invadere magnum Mensagitat mihi . 
Phlegmaticam et melancholicam in Latino rege exhibuit . 
Huic complexioni cunctabundae actiones propriae sunt , animus dubius et perplexus , omnia timens . 
Eius ergo culpa et cunctatione et bellum est educatom , sicut irresolutio , Turnone an Aeneae Laviniam traderet , et quaedam animi pusillanimitas excitaverat . 
Ceteras complexionum coordinationes neque nobis hic , neque ulli poetae persequi opus est in epica , quoad quidem phlegma attinet . 
Maxime enim haec complexio exsulare debet ab actione magna heroica . 
Nam neque in ipso heroe debet esse , neque si in ceteris sit , quidquam ad rem pertinebit . 
Neque enim serio iuvat actionem herois , neque impedit et parum negotiosa est . 
Epos autem maxime fervorem actionum exigit . 
Hic est universalis admodum exigentiae actionum fons , ad quem plurimum epici attendere debent . 
Unum quemque enim , si ita fieri possit instruere debent in arte sua . 
Satisfacere vero oportet eos et universalitati collective omnium artium , et distributive singularum . 
Incipiant vero a propria ! 
Poeta Actiones eius consentaneas exprimit lib . 
IX in Cretheo : . . et amicum Crethea Musis , Crethea , Musarum comitem , cui carmina semper Etcitharae cordi numerosque intendere nervis , Semper equos atque arma virum pugnasque canebat . 
Ubi vides et propriam poetis complexionem expressam , hoc est sanguineam , et diligentiam particula ; semper ; , haec enim maxime poetis necessaria . 
Addit vero poetam hunc perfectum fuisse ad bellum , materiam autem habuisse epicam alluditque ad suum argumentum ARMA VIRUM , ut doceat ad perfectionem poetae pertinere experientiam rerumi maxime , ut eas oculis usurpet , quas descripturus est . 
Quare et ipse Maro peregrinatus est in Graeciam locaque alia invisit , quae descripturus erat . 
Repraesentatio enim vivacissima rerum , quae maxime imitationi poeticae favet , non nisi oculis percipitur Historicus Simile quid perfectissimo historico necessarium esse indicat lib . 
Dum enim Aeneam in ignota loca deducit ( quem antea historicum fuisse perfectissimum sermone II et III libri probaverat ) addit : . . facilesque oculos fert omnia circum Aeneascapiturque locis et singula laetus Exquiritqueauditque virum monumenta priorum , hoc est historias diligentissime investigat . 
Orator Qualis perfectissimus a Tullio descriptus est in communi cum encyclopaedia scientiarum omnium , talem habes a Marone in praxi brevissime insinuatum in Ilioneo . 
Praeter enim argumentorum vim ad fidem et motum faciendum olet ipsius oratio scientias omnes : Historiam : Ab Iove principium generis , Iove Dardana pubes Gaudetavo . 
. . Iuris prudentiam , divini , humani et gentium . 
In I : Quod genus hoc homonym , quaenam hunc tam barbara morem Permittitpatria ? 
Lege plura ! 
Et in VII : . . litusque rogamus Exiguumet cunctis undamque auramque patentem . 
Philosophiam in VII : Audiit et si quem . 
. . 
Quattuor in medio dirimit plaga Solis iniqui . 
Astronomiam et cosmographiam redolet illud in VII : Nec sidus regione viae litusve fefellit . 
Theologiam : Dis sedem exiguam patriis . 
. . Et : Sed nos fata deum . 
. . , et in I : Et sperate deos memores fandi atque nefandi ! 
Utraque oratio et ad Didonem , et ad Latinum et ethicam , et politicam , et oeconomicam scientiam plane spirat . 
Observanda est in eodem oratore propria vis eloquentiae , id est elocutio ; catachreses : Quanta per Idaeos saevis effusa MycenisTempestas ierit campos . 
. . et alii tropi , praecipueque figurae sententiarum , qualibus aliorum orationes Maro non aspergit . 
Statura praeterea decens oratorem Maximus Ilioneus . 
. . ; lepor et gratia : . . placido sic pectore coepit ; applausus : . . cuncti simul ore fremebant . 
Apta etiam illa resumptio dictorum Latini et responsio ad singula . 
Musicus Lib . 
I in Iopa crinitum , quasi esset de familia Apollinis , et doctum expressit . 
Libro VI in Orpheo , ubi Obloquitur . 
. . septem discrimina vocum , Lib . 
IX in Cretheo . 
Plerumque enim poetae musica delectantur , lyrici praesertim . 
Tubicen Repraesentatus est in Miseno lib . 
Solent autem infesti sibi esse tubicines . 
Hinc illa Tritonis ultio in Misenum . 
Medicus Exhibitus est perfectissime in XII : Iamque aderat Phoebo ante alios dilectus IapyxIasides , acri quendam cui captus amore Ipsesuas artes , sua munera laetus Apollo . 
Hic speculativam medendi scientiam habes , quam in eruditionibus per Apollinem intellegi voluimus . 
Nunc accipe praxim : Scire potestates herbarum usumque medendi Maluit . 
. . Vide diligentiam : . . ille retorto Paeoniumin morem senior succinctus amictu sagacitatem vero : Multa manu medica Phoebique potentibus herbis Nequiquamtrepidat Habes ilico et chirurgum : . . nequiquam spicula dextra Sollicitatprensatque tenaci forcipe ferrum . 
Neque solum herbis , sed etiam oleo et aqua destinata utitur : Fovit ea vulnus lympha longaevus Iapyx . 
Mireris duas proprias medids virtutes : Laetitiam et animositatem , qua etiam aegrescentes afficere debent : ; Arma citi properate viro , quid statis ? 
; IapyxConclamat primusque animos accendit in hostes . 
Religionem , qua prosperos artis eventus deo ascribunt : Non haec humanis opibus . 
. . Magus Huius universales actiones exhibitas habes in IV : Spargens humida mella soporiferumque papaver . 
. . 
Sistere aquam fluviis et vertere sidera retro Nocturnosqueciet Manes . 
. 
, habes et apud Statium et Lucanum exacte expressas . 
Sunt vero exquisitius quam ceterae describendae epico , quia rarae sunt et mirabiles ex natura sua . 
Incantator In VII est cum suis actionibus : Vipereo generi et graviter spirantibus hydris Spargerequi somnos cantuque manuque solebat Faber Cuiuscumque generis repraesentatus est in VIII , sive materiam spectes , sive formam , sive ipsam officinam , sive socios , sive eorum habitum : . . et nudus membra Pyragmon sive vigilantiam , haec enim maxime propria fabris : . . nec tempore segnior illo . 
. . opera ad fabrilia surgit . 
Mirare subtilitatem operis in fulmine elaborato et artem , quae perfectissima est , cum materiae ita formam quasi animam corpori infundit : Fulgores tunc terrificos sonitumque metumque Miscebantoperi flammisque sequacibus iras . 
Expende ventosos folles , incudis gemitum , altemos ictus , fluens aes , vices laborum ceterasque actiones ! 
Statuarius , sculptor Hunc habes in Daedalo initio VI : In foribus letum Androgeo . 
. . 
Ter conatus erat casus effingere in auro Expende et caelaturas clipei Vulcanii , et cassidem Tumi Chimaera horrificam ! 
Statuarii vero artem habes in VII : . . veterum effigies ex ordine avorum Antiquaex cedro . 
. . Haec est peritia , quoad materiam , sola enim cedrus immortalis . 
Vitisator , curvam servans sub imagine falcemi , . 
. . Ianique bifrontis imago . 
Haec peritia formae introducendae . 
Pictor Hunc perfectum , et quoad materiam deligendam , et quoad formam introducendam , habes in I in picturis templi Carthaginensis . 
Ibi et clarum expende , et opacum , et opticam rationem , et phantasticem , et animantium formas , et omnia geometrice descripta , et iudicium singulare pictoris ! 
Troilus enim curru excutitur : Lora tenens tamen . 
. . 
. 
. . curruque haeret resupinus inani . 
. . et versa pulvis inscribitur hasta . 
Equorum domitor Descriptus est in Mezentio et in Lauso . 
Auriga Huius officium est intra vel extra stabulum . 
Actiones stabulares clariusne poterant exprimi ? 
Circumstant properi aurigae manibusque lacessunt Pectoraplausa cavis et colla comantia pectunt . 
Merito ergo equi candore nives anteibanti , cursibus auras . 
Extra stabulum Metisci diligentiam animadverte , fidelitatem , artem expressam in Iuturna in ipsum transformata ! 
Magister equitandi Speciem artis dedit in V Epytides educens equestrem Troiae ludum : Olli discurrere pares atque agmina terni Diductissolvere choris . 
. . Nauarchus Universalem artis peritiam exhibuit Palinurus . 
enim a scientia et maturo consilio non detorquetur nisi fortunae vi in V : . . superat quoniam Fortuna , sequamur ! 
Nandi peritissimus est , nam in VI Aeneae refert tres noctes diesque mare se in Italiam enatasse . 
Scientissimus astronomiae et ventorum in III simulque vigilantissimus : Necdum orbem medium Nox Horis acta subibat ; Haud segnis strato surgit Palinurus et omnes Exploratventos atque auribus aera captat , in V vero ipso deo Sommo necesse erat , ut sopiretur . 
Mira illa est sollicitudo iure iurando confirmata in VI : . . maria aspera iuro Nonullum pro me tantum cepisse timerem , Quam tua ne spoliata armis , excussa magistro Deficeret . 
. . navis . 
. . Actiones vero expende in V : Colligere arma iubet validisque incumbere remis Obliquatquesinus . 
. . Hae virtutes nautarum . 
Illa vitia : omnium mortalium pronissimi sunt ad blasphemias et paene athei . 
Hinc illud etiam ipsius Palinuri in V : . . noni si mihi Iuppiter auctor Spondeat , hoc sperem Italiam contingere caelo . 
Aliud est , quod sunt pertinacissimi . 
Hinc Menoethes ille in V nec domino quidem oboediens est . 
Mirare vero illam actionem attingentium portum in I : . . optata tandem potiuntur arena Etsale tabentes artus in litore ponunt Architectus Huius actiones universales exhibuimus in Aenea capite paenultimo . 
Sed expende praeterea Epeum , fabrieatorem equi lignei in II et Didonem in I opera fabrilia distribuentem ! 
Sartores , sutores aliique viliores artifices non nisi respectu operum obtinent locum in epica poesi exprimunturque in vestibus vel . . quas dat Sidonia Dido , vel quas gerit Aeneas in Sutores vero in ocreis , in pharetis ; frenifices in frenis aliique huiusmodi in ceteris instrumentis pertinentibus ad actionem herois magnam vel ad actiones impedientium vel iuvantium . 
Actio herois magna trahit se cum reliquas alias sibi subordinatas , eas autem maxime , quae assignantur personis ipsi heroi subordinatis . 
In his autem et collective , et distributive procedendum universaliter . 
Incipiamus vero a maximo officio ! 
Sacerdos Huius actiones lib . 
II capite paenultimo in Aenea expressimus , reliquas autem lib . 
III cap . 
sub titulo rituum . 
Sed praeter illa considera in VI Corynaeum sacerdotem et contionantem : . . dixitque novissima verba , et aqua lustrali utentem . 
Vestitum habes exquisitissimum in Chloreo lib . 
Actiones sacerdotales antistitarum habes in Calybe lib . 
VII : Cura tibi divum effigies et templa tueri . 
Contemplare et Laocoontem in II ! 
Augur Hunc expressimus in Aenea perfectum . 
Vitiosum vero habes lib . 
XII in Tolumnio . 
Is enim leviter viso augurio primus concitat equum in Troianos violato foedere . 
Placet zelus Corynaei in XII proprius huic officio : . . torrem Corynaeus ab ara Corripitet venienti Ebuso plagamque ferenti Occupatos flammis , olli ingens barba reluxit Nidoremqueambusta dedit . 
Legatus Habes illum in nioneo sene , ferente munera , iurante , praeferente oleae ramum . 
Considera et Venulum lib . 
XI ! 
Paedagogus principis Eodem lib . 
repraesentatus est in Acoete et fidelissimus , et principis amantissimus . 
Armiger In Achate relucet et assiduus , et alacer ad obsequia lib . 
I , X et Miles Huius plura vitia quam virtutes . 
enim athei plerumque , et hos expressit contemptor divum Mezentius . 
blasphemi insuper ; idem ergo in X : Dextra mihi deus et telum , quod missile libro . 
luxu gaudent suntque plerumque ebriosi . 
Hos exhibet ille , qui in IX . . magnum . 
. . se post cratera tegebat quique . . vino somnoque sepulti . 
Proinde et Tarchon in XI suis exprobrat Expectare dapes et lautae fercula mensae . 
in Venerem soluti . 
Ideo in eosdem invehitur idem : At non in Venerem segues noctumaque bella . 
rapaces et praedones . 
Hos exprimit : Armati terram exercent semperque recentes Convectareiuvat praedas et vivere rapto . 
An non videtur tibi Podolios nostros velites expressisse ? 
contumeliosi expressi lib . 
IX in Remulo vociferante . . digna atque indigna relatu . 
timidos vero lib . 
IX expressit in Rhoeto . 
in Abari furaces . 
impios et pactum cum daemone habentes mediis characteribus in Messapo : Quem neque fas igni euiquam , nec stemere ferro . 
Haec universalitas inter hactenus a nobis explicatas est praecipua ad vitam humanam explicandam docendamque ab epico per occasionem actionis magnae . 
Vita enim humana dividitur in haec ipsa , quae praefiximus capita : status , condicionis eto . 
Quomodo autem singula et distributive , et collective cum actionibus suis exhibenda sint , docuit plenissime Maro . 
Nobilis Libenter de familiis loquitur et nobilitate . 
Sic Ilioneus levi data occasione in VII : Ab Iove principium generis . 
. . Libenter etiam de aliena nobilitate inquirunt . 
Sic apud Maronem : Qui genus , unde orti ? 
Superbi sunt et potentiorum affinitates affectant , ut Remulus in IX : . . Turnique minorem Germanamnuper thalamo sociatus habebat . 
. 
. . tumidusque novo praecordia regno . 
Si sint pauperiores , libenter se de potentiorum consanguinitate iactant , iliis se coniungunt , maxime publice . 
Sic lib . 
II Sinon de se : Fando aliquod si forte tuas pervenit ad aures Belidaenomen Palamedis et incluta fama Gloria . 
. . 
Illi me comitem et consanguinitate propinquum Pauperin arma pater primis huc misit ab annis . 
Solent enim potentiorum pane vivere . 
Libenter vero memorant fortunas avorum , ut idem : . . et nos aliquod nomenque decusque Gessimus . 
Libenter de iniuriis potentiorum conqueruntur , ut idem Sinon : . . invidia postquani pellacis Ulixi . 
Libenter de nobilitate cum aliis rixantur seque probris de matre aut patre sumptis afficiunt . 
Sic Priamus in II : . . satum quo te mentiris , Achilles . 
Libenter stemmata ostentant : . . clipeooue insigne paternum Centumangues cinctamque gerit serpentibus hydram . 
Expende clipeos , galeas , arma stemmatibus insignita in fine VII ! 
Ignobilis Parvi animi est et nihii ardui sapientis . 
Hoc lib . 
VII in rustica turba conspicies , hoc passim in conflictibus lib . 
X , XI , Saepe tamen strenuissimi sunt ignobiles hocque ipsos mirifice ad ardua quaedam accendit , quod primi futuri sint nobiles . 
Huiusmodi est Helenor in IX : Ense levis nudo parmque inglorius alba , et tamen in densissimos irruit cuneos . 
Ergo etsi in alba parma nullum gereret stemma , se ipsum tamen in campo illo rubro pro stemmate egregie gerebat . 
Quodsi hic Vergilius mtellegit fuisse nothum , addit enim : Maeonio regi quem serva Licymnia furtim Sustulerat . 
Videamus , quas actiones proprias habeat Nothus Primo , universim magnis naturae dotibus praediti esse solent , ingeniosi , prudentes , eloquentes , industrii . 
Talem habes exhibitum in Drance . 
Ceteroqui , si ex patre nobili et matre ignobili vel serva , communiter strenuissimi rebus in bellicis , qualem Helenorem exhibuit . 
Si vero ex matre nobili , patre ignobili ; vel servo , observatum est felices quidem esse , ingeniosos , prudentes , timidissimos tamen . 
Talem exhibuit in Drance : . . genus huic materna superbum Nobilitasdabat , incertum de patre ferebat . 
. . 
Largus opum et lingua melior , sed frigida bello Dextera , consiliis habitus non futtilis auctor . 
Causa physica est , timide enim tales in scelere concipiuntur . 
Solent praeterea superbissimi esse ; lib . 
IX : Et primuni Antiphatem - is enim se primus agebat - Thebana de matre nothum . 
. . Dives Plura semper desiderat ; sic ditissimus Latinus nec munera spernit . 
Cuiuslibet rei iacturam praeponit pecuniae . 
Pro auro ergo et argento Troianis non aurum remittit , sed equos . 
Propria virtus divitum pacificos esse et pace , opum altrice , mirifice gaudere . 
Galaesus ergo ditissimus in VII paci se medium offert in ipso proelio , quia nimirum Quinque greges illi balantum , quina redibant Annentaet terram centum vertebat aratris . 
Pauper Laboriosus est , ut illa anus lib . 
IX vitam colo tolerans . 
Pauperum actiones omnes loquacitatem , exaggerationes miseriarium , iuramenta , omnes obsecrationis locos , reverentias et prensationes Achaemenides in fine III exhibet : . . genua amplexus genibusque volutans Haerebat . 
Expende preces , lacrimas , simulationem timoris ! 
Rusticus Huius ingenium ad minimam iniuriam ferocissimum , praesertim in re familiari : Rimanti telum ira facit . 
. . Seditiosissimum genus in peregrinos maxime et ignotos habes illos in VII contra Ascanium tumultuantes . 
Expende ibidem et inconsideratos , sui dfendendi cupidos , libenter ad turbam convolantes iniuriae gratia depulsandae : . . strictis concurrunt undique telis . 
Laboriosos ibidem in silvis exhibuit . 
Iam vero meliusne et mores , et ingenium , et affectum , et actionem rustici alicuius Zeuxis aliquis depingeret , quam Maro Tyrrhi : . . rapta spirans immane securi ? 
Infensissimi sunt militibus praecipue eorumque iniurias et deferunt libenter , et exaggerant apud dominos . 
Sic ibidem . . ruit omnis in urbem Pastorumex acie numerus caesosque reportant . 
. . 
Implorantque deos obtestanturque Latinum . 
Urbanus Hic plerumque ingenio molli , fracto et timido . 
Merito ergo turbam urbanam pavescere in XI fingit Maro . 
Curiosi praeterea urbani sunt . 
Ergo explicante aciem Aenea in VIII ipsae etiam e muris prospectant matres . 
Cum his connexionem magnam habet actio heroica . 
Civilis enim communiter est , sive prudentiam spectes , sive praxim eo modo , quo in et tractanda . 
Quare stipanda erit duplici universalitate horum , collectiva et distributiva . 
Rex seu princeps Vitiosus , hoc est cunctator , irresolutus , malorum impendentium non tam prudens , quam suspicax ad imitationem Latini regis . 
Pessimus vero crudelis et impius in suos ideoque etiam infelix in Mezentio . 
Impius in deos et homines , iniurius , inconsideratus in Turno . 
Optimus vero omni ex parte , ut lib . 
superiore ostendimus , in Aenea . 
Imperator Vitiosus item in Tumo inconsiderationis , iniustitiae ceterorumque vitiorum arguetur . 
Optimus vero in Aenea item cernitur . 
Senator et senatus Boni quidem actiones Venulus exhibet , hoc est fidelis , in publicis periculis imperteiriti , strenui : Atque iter emensi casus superavimus onmes . 
Vitiosi vero , hoc est invidi , privatae rei studentis , prave eloquentis , ignavi , seditiosi , non tam prudentis , quam astuti actiones exhibet Drances in Universim vero senatus mores illi , hoc est moras trahentes , contentiosi in XI : Vix ea legali variusque per ora cucurrit Ausonidumturbata fremor . 
. . et paulo post : Illi haec inter se variis de rebus agebant Certantes . 
. . Reliquus magistratus Repraesentatus est lib . 
IX in Mnestheo et Seresto , Quos pater Aeneas , si quando adversa vocarent , Rectores iuvenum et rerum dedit esse magistros . 
Iudex Hunc exhibet taciturnum , patientem auscultationis , indifferentem in utramque partem ad imitationem Iovis initio X , coram quo disceptant Iuno et Venus : Tros Rutulusve fuat , nullo discrimine habebo . 
Ordo patricius et nobilium Horum indifferenter actiones exhibitas habes in Pallante , Lauso , Ascanio ceterisque . 
Exhibet vero actiones eorum , quae spem quandam perfectionis promittant ad principatum necessariae . 
Nobilium vero actiones paulo ante exposuimus . 
Sunt autem magnanimae de rebus arduis , spirant aemulationem , quod potissimum in tribus conflictibus aspicies X , XI , Ordo plebeius Plebs seditiosa est , qualem habes contra Turnum insurgentem lib . 
Discors praeterea : Scinditur incertum studia in contraria vulgus , subitae in adversis paenitentiae : Hic matres . 
. . puerique parentibus orbi Dirumexsecrantur helium Tunuque hymenaeos . 
Insuper inconstantissimum genus mortalium : Ipsi Laurentes mutati ipsique Latini . 
Qui sibi iam requiem pugnae . 
. . 
. 
. . nunc arma volunt foedusque precantur Exstinctum . 
Haec est omnium potissima inter has , quas iam explicuimus et adhuc explicaturi sumus , universalitas actionum , quae petitur ex moribus , ut ipse Aristoteles testatur , qui praecipuum habere locum in fabula mores docet . 
Ideoque duo philosophorum numina , Aristoteles et Plato , vel ideo divinissimum appellant Homerum et maximum omnium poetarum , quod poesin suam maxime moribus asperserit . 
Quod aliquoties leges apud Aristotelem in lib . 
de Primo autem praemittendae sunt doctrinae quattuor ex capite ex eodem Aristotele petitae , ad tractationem morum in fabula necessariae . 
I doctrina , ut mores probabilitatem potius prae se ferant , quod sane maxime in epica servandum est . 
Haec enim , ut idem Aristoteles docet , est praestantiorum imitatio . 
Addit vero mores probos in uno quoque genere hominum exprimi debere . 
; Nam et mulier ; , inquit , ; proba est , et servus , tametsi fortasse hoc deterius , illud omnino improbum est ; . 
Et quidem hanc primam doctrinam , hoc est mores in uno quoque genere hominum exprimi debere , probos praecipue , iam docuimus primi , ni fallor , praeteritis capitibus . 
Nam Scaliger praeter genus sexus et aetatis nihil ferme distincte , ut nos fecimus , persecutus est . 
Itaque nihii ab eo , praeter aliquot exempla et capitis mutuati sumus . 
Cetera etiam , quae adhuc explicaturi sumus , neglexit . 
Il doctrina est , ut mores ipsi convenientes sint , aliud autem est mores esse probos et convenientes . 
; Fortitudo enim ; , inquit , ; mos est . 
Sed esse vel fortem , vel prudentem utique mulieri non convenit ; . 
Quod iam insinuaveramus lib . 
II capite l , cum femineas actiones negavimus posse esse argumentum epicae poeseos . 
Quae autem et quales actiones qualesque mores convenientes sint uni cuique hominum generi , iam praeteritis capitibus explicuimus et adhuc explicaturi sumus . 
III doctrina est , ut ipsi mores constent sibi , hoc est continuatio quaedam in illis et constantia servetur in imitando . 
Semper v . 
g . 
sit pius Aeneas , Turnus semper ferox , Latinus semper lentus , Mezentius semper impius , nisi fortasse personae quoque ipsae mutentur in eo , in quo sunt fontes dissimilium actios num . 
Aliter v . 
g . 
se agat Ascanius puer , dum in II manu ducitur a patre , aliter adolescens in IV , dum venatur , aliter adolescentior in IX , dum sternit Numanum . 
Mutatur enim fons exigentiae possibilis actionis , qui est aetas ipsa . 
IV doctrina est , ut mores aequali semper tenore procedant , quod explicat ulterius . 
; In moribus ; , inquit , ; sicut in ipsa rerum compositione , tum necessarium , tum verisimile exquirendum est . 
Atque etiam necessario verisimilique ordine cuncta procedant ; . 
Hoc ciarius explicabimus sequentibus libris . 
Nunc ad propositum veniamus ! 
Mores ergo sunt affectus animalibus cognati , ut quidam philosophantur , vel potius habitus ipsi et facilitas animi per habitum acquisita bene vel male moraliter operandi . 
Affectus vero sunt inclinationes quaedam animi vel abhorrentiae , ut praecedunt actiones ipsas ita , ut sint actus primi interiores . 
Iracundia ergo mos est , irascentia affectus , seu actus interior . 
Exterior enim actus est caedes v . 
g . 
consequens . 
Annoto ergo primum , quod ad affectus primo primos , eos etiam heroi ipsi attribuendos esse , sicut attribuit Maro Aeneae motum primo primum volentis occidere Helenam . 
Ceteroqui leniendos statim eorumque etiam victoria exprimenda . 
Similis motus primo primus timoris ex audita Polydori exstincti voce exortus : Obstupui steteruntque comae . 
. . Victus est ilico prudentia in In vitiosis vero hominibus laxandi sunt , ut vides in irascente Turno et in Didone toto libro Singulos iam in particulari consideremus ! 
AFFECTUS Affectus amoris Actiones amoris in patriam , cives , parentes , consanguineos , beneficos recensuimus lib . 
II cap . 
paenultimo . 
Hic amorem illum irrationalem consideremus ! 
Cui exprimendo divinus poeta lib . 
IV integrum dedit , ut de eius vitiis et periculis humanum genus erudiret . 
Hic auribus primum hauritur , deinde oculis . 
In fine ergo I miratur Dido Aeneam , audit loquentem : . . haerent infixi pectore vultus Verbaque . 
. . Nihii in hoc affectu mediocre , omnia conatur . 
Dat ergo Dido etiam regnum Aeneae et nunc ducit Aeneam per civitatem , nunc extra cum eodem venatur . 
Superstitiosus est etiam magice , ergo : Pectoribus inhians spirantia consulit exta . 
Qui illi sunt implicati , si praesentes sunt , nihil illis stabilius : . . pendetque iterum narrantis ab ore , is vero absentes , nihii instabilius . 
Errat ergo Dido per totam urbem . 
Quin etiam rem amatam ante oculos fingimus , si absit : Sola domo maeret vacua stratisgue relictis Incubat , illum absens absentem auditque videtque . 
Mirum illud : Incipit effari mediaque in voce resistit . 
Rerum ceterarum neglegentia consequitur : Non coeptae assurgunt turres . 
. . Privati vero re amata etiam , ut Dido , Mortem orant , taedet caeli convexa tueri . 
. . 
Decrevitque mori . 
. . Intercedunt convicia incuriosissima : Nec tibi diva parens , generis nec Dardanus auctor , Perfide . 
. . Perpetuae vero suspidones et vigiliae super amatam rem : Regina e speculis ut primum albescere lucem Viditet aequatis classem procedere velis . 
. . 
At regina dolos ( quis fallere possit amantem ? 
) Praesensit motusque excepit prima futuros . 
Cetera privatim expende ! 
Omnia autem in affectibus exprimendis etiam minima observanda sunt , sive quae indicia illorum concernunt , sive quae effectus ulteriores : pallor faciei , tremor corporis , nictus oculorum . 
Demum universalis semper idea unius cuiusque affectus sigillatim exprimenda . 
Hoc docuit Aristoteles cap . 
; Par ; , inquit , ; fuerit nos ab excellentium pictorum more non discedere ; qui dum proprias verisque simillimas imagines referre student , pulchriores sane depingunt ; ita etiam poeta iracundos videlicet desidesque dum unitatur , huiusmodi alia circa mores habentes , probitatis quidem atque iracundiae sibi exemplum proponere debet ; . 
Per exemplum enim iracundiae intellegit signate universalem iracundi hominis v . 
g . 
ideam . 
Subdit exemplum Homeri , qui Achillem tamquam universaliter fortem imitatus est . 
Addit deinde : ; Haec profecto servare oportet insuperque sensus ipsos , qui poeticam consequuntur , praeter illa , quae necessaria sunt ; . 
Quasi diceret non illa tantum imitanda sunt v . 
g . 
in irascente , quae omnino necessaria sunt ad naturam irae , sed etiam sensus omnes exprimendi sunt , quicumque poeticam consequuntur , noc est quicumque confingi possunt . 
Praxim huius universalis praecepti iam explicuimus in Didone . 
Sed tu , quaeso , diligentissime expende initium XII , ubi in Turno affectuum ferme ommum ideas exprimit ! 
Observa praeterea , cum affectus vehementiores fuerint , neque in uno sistendum esse , sed plurimos exprimendos : Obstupuit varia confusus imagine rerum Turnuset obtutu tacito stetit ; aestuat ingens Imoin corde pudor mixtoque insania luctu Etfuriis agitatus amor et conscia virtus , neque servandum esse tum temporis tenorem , sed quaedam inconstantia actionum ad eorum varietatem consequentium exprimendam . 
Praxim autem horum ut insinuernus universaliter , dabimus exempla ex toto Marone omnium specierum . 
Motus ergo animi vel est ad bonum praesens et est voluptas , vel ad malum praesens et est tristitia , vel molestia , vel ad bonum futurum et est cupiditas , vel ad malum futurum et est metus . 
Horum rursus species sunt diversae . 
Affectus ad voluptatem pertinentes l . 
Amoris expressum iam habes in Didone . 
Gaudii actiones in Ascanio equitante in Laetitiae in Aenea suos incolumes speculante ex nube in templo Didonis lib . 
Delectationis lib . 
VIII in Vulcani cum Venere colloquio et in Didone : . . pendetque iterom narrantis ab ore , ut omittam crimen speluncae . 
Malevolentiae , quae pascitur alienis malis , in Turno plerosque occidente : Italiam metire iacens ! 
Affectus ad molestiam pertinentes l . 
Invidentiae actiones , quae est aegritudo ex praesenti bono alicuius , habes in Drance in XI , . . quem gloria TurniObliqua invidia et studiis agitabat amaris . 
Aemulationis , in Pallante cum Tumo congrediente . 
Obtrectationis , quae est aegritudo concepta de bono alterius , quod etiam ipsi habemus , in Turni conviciis . 
Misericordiae , quae est aegritudo ex alterius calamitate , habes in Aenea , quem Priami miseret inil et Achaemenidis in fine III , et saepe alias . 
Luctus , qui est aegritudo ex alterius morte , habes actiones in Aenea , Acoete et Euandro , deplorantibus Pallantem in Maeroris , qui est aegritudo flebilis in casu nostro , habes actiones in Didone in fine IV Aerumnae , quae est aegritudo ex labore corporis , habes in Aenea lasso plurimisque morientibus libris quattuor posterioribus . 
Lamentationis , quae est aegritudo cum eiulatu , habes in matre Euryali lib . 
IX , ubi , quaeso , diligentissime singula ex - pende ! 
Sollicitudinis , in Aenea ipso VIII initio . 
Desperationis , in fe - minis lib . 
V navem incendentibus et lib . 
XII suspendente se Amata . 
Affectus ad cupiditatem pertinentes l . 
Desiderii habes in Didone toto IV , in Ascanio venante . 
Spei habes toto lib . 
V in certaminibus . 
Contentionis habes in senatu Latini lib . 
Lenitatis habes in Latino rege initio XII et in Irae , odii , indignationis , excandescentiae , quae sunt cupiditates aliis mala volentes , habes in Iunone tota in Pyrrho lib . 
II , in Tumo , in Mezentio . 
Affectus ad metum pertinentes l . 
Formidinis , quae est timor permanens cum certitudine mortis , habes actiones in Tumo ad finem Conturbationis , quae est metus excutiens animi consultationem , lib . 
II in multis et initio XII in Turno . 
Pavoris , qui est metus mentem dimovens , habes saepe : in Tumo evigilante lib . 
VII , in Aenea initio III fruticem cruentum avellente . 
Exanimationis , in Euandro lib . 
VIII , quem cum Pallanti valedixisset , . . famuli collapsum in tecta ferebant . 
Pudoris et verecundiae , qui est metus infamiae , in Lavinia , immo et in Didone , sed in solo fine I et initio Pigritiae , quae est metus laboris imminentis , in Diomede in XI respondente per Venulum nolle se congredi cum Aenea et in cunctante Latino in VII : Abstinuit tactu pater aversusque refugit . 
Et haec de affectibus . 
MORES Hos cap . 
de Aristoteles sic definit : ; Mores dicimus , secundum quos agentes tales esse dicimus ; . 
Ait autem morum expressionem secundo loco esse necessariam post expressionem actionum . 
Idem insinuat ibidem pag . 
: ; Non ut imitemur mores , in actione versamur , sed per actiones mores complectimur ; ; et paulo post : ; Itaque actionis imitatio est tunc per hanc potissimum agentium ; . 
Quasi diceret : Primo loco imitamur actiones , secundo loco mores per ipsas actiones , tertio loco personas per utrumque , sed potissimum per actiones imitamur . 
Id quo pacto fiat in praxi , brevissime in Marone indicabo . 
Primo itaque , quod observavit Scaliger , divini vir ingenii , cum Maro noster et Achillis fortitudinem cum ceteris virtuosis actionibus , et Ulixis prudentiam cum ceteris habitibus scientiarum et artium exsprimere conaretur in Aenea , illius temeritatem ademit et istius versutiam transtulitque temeritatem in Turnum , versutiam vero in Sinonem . 
Ceteros vero mores bonos et ex iis actiones deductas iam Aeneae libro superiore ascripsimus . 
Quod ad malos attinet , haec breviter delibamus . 
Superbos habes in Numano lib . 
Avaros habes in rege Thraciae interficiente Polydorum initio III et Pygmalione lib . 
Iracundos in Turno , Didone , Mezentio , Iunone , Allecto . 
Gulosos in Polyphemo , Harpyis , Caco . 
Ebriosos in Bitia lib . 
I et Rhamnete ceterisque lib . 
IX vinum per vulnera cum sanguine reddentibus . 
Luxuriosos in Didone lib . 
IV et Vulcano in Invidos in Drance . 
Iactabundos in Salmoneo . 
Pusillanimes in Mago suppliciter se ad pedes Aeneae sternente . 
Astutos , dolosos , mendaces in Sinone . 
Periuros in sacerdote violante foedus lib . 
Impios , crudeles , iniustos in Mezentio . 
Ceteram turbam vitiorum habes lib . 
VI , quae in inferis exhibet Maro . 
Et quoniam de his , quae appetitum et voluntatem afficiunt , satis egimus deque eorum actionibus , superesset etiam actiones intellectus et ingenii explicare . 
Sed hoc fecimus lib . 
superiore in contemplativo Aenea et lib . 
III cap . 
Hactenus humanas investigavimus actiones vel iuvantes , vel impedientes actionem herpis earumque fontes et exigentias . 
Nunc breviter naturae actiones et artis consideremus ! 
In his autem eadem illa universalitas est tenenda et idealis perfectio . 
Duplices autem sunt naturae operationes : eae , quae a causis universalibus , ut motus caeli , mutationes temporum , ut elementorum actiones , vel quae a singularibus , ut ab animali , ab arbore vel aliis creatis rebus inferioribus fiunt . 
Utriusque generis actiones , quantum fieri potest , describendae sunt iuxta maximam naturae perfectionem , v . 
g . 
lib . 
I est actio aquae , id est tempestas , non ut contigit , descripta , sed ut contingere potuit iuxta universalem ideam . 
Quis enim poetarum vel perfectius apprehendere , vel exprimere possit vel valles illas , vel montes aquarum ? 
Immo quando ipsa natura perfectius tumultuata est ? 
In II vero libro habes actionem elementi ignis tam vivam et efficacem , ut non Troia , sed ipsa sphaera ignis ardere videatur . 
In III vero libro habes aeris infecti actionem , quamquam et violentiam eius ventosque et in I habuisti . 
In VI scaenam habes omnium elementorum in impios agentium . 
Iam vero caelorum conversiones , ortus et occasus solis tam elaborate Maro facit , quia ipsum naturae exemplar superare nititur et haec etiam iuxta universalem ideam describere : Iamque rubescebat radiis mare et aethere ab alto Aurorain roseis fulgebat lutea bigis vel : Vertitur interea caelum et ruit Oceano nox . 
An non iterum tibi condere et noctem , et diem videtur ? 
Et haec quoad actiones universalium causarum naturalium . 
Nunc singularium actiones videamus ! 
Serpentes illi lib . 
II non minus rnihi timendi , quam ipsi Laocoonti sunt . 
Quam enim in actione vitam habent ! 
Sed omitto de illis commentationem . 
Tu tecum mirare non otiosas in illis esse et cristas , et iubas , et tergora , et pectora , et oculos , et linguas , et dentes , et caput , et cendcem , et caudam , et squamas , denique saniem ipsam et venenum . 
Observo autem hic , quod ad artem pertinet eiusque cum natura affinitatem , nihii esse suavius et admirabilius actionibus naturae , si introducantur ab epico poeta tamquam per artem correctae vel temperatae . 
Tales sunt actiones cervi illius in VII cicuris et qui se non tantum pasci et in fonte lavari , sed etiam coronari et ad mensam duci patiebatur . 
Similes sunt actiones naturae , quae versantur in confinio quodam instinctus naturalis et rationalis habitus . 
Quam enim placet equus Ille Aethon in XI , qui post funus Pallantis it lacrimans guttisque humectat grandibus ora . 
Tales frutices illi stiiiantes sanguinem Polydori initio III , talis ramus aureus in Superare enim semper poeta debet , ut saepe praecipimus , ordinariam naturae perfectionem . 
Non agimus hic de intellegentiis , ut sunt motriees caelorum , sic enini sunt causae universales naturales , sed agimus de geniis bonis et malis , ut sunt custodes hominum vel rerum creatarum omnium sive in ordine aliquo , sive in individuo . 
Huius actio est ut genii in bonum vel malum quocumque modo inclinare voluntatem , sive physice et occulte per affectionem phantasiae motis humoribus , sive directe per suggestiones , sive in somno , sive in vigilia . 
Huius etiam actionem non desiderabis in Marone . 
Inducit enim actionem geniorum , quoties aliquae magnae actiones et difficiliores vel malae , vel bonae imitandae sunt . 
Nisus ergo arduum quid in IX aggressurus : . . dine hunc ardorem mentibus addunt , Euryale , an sua cuique deus fit dira cupido ? 
Saepe enim inter se genii etiam ipsi contrarii sunt , et boni , ut libro superiore ostendimus in Angelo Persiae et mali ; saepe etiam concordant . 
Eadem enim Allectum in VII et Tumum , et Amatam stimulat . 
Hic vero Christiano poetae magnus sese aperit campus ad actiones pugnantes vel consentientes , iuvantes vel impedientes actionem herois describendas . 
Ut enim poetae Tisiphonem , Allectum , Megaeram , malos genios , sic Christianus vel iisdem nominibus , vel aliis eosdem introducere poterit agentes . 
Ut rursus veteres genios custodes montium , fluminum , vallium , fontium , silvarum per varias fictiones introducebant titulis Dryadum , Hamadryadum , Oreadum , Silvanorum , Satyriscorum , Nereidum , Naiadum , sic noster poeta theologus maiori etiam et maiestate , et varietate poterit agentes angelos introducere praefectos iisdem naturae partibus . 
Ut autem ex theologia habemus , praesunt etiam certi quidam elementis ipsis , ut toti sphaerae aquae , sphaerae ignis , mediae , infimae et supremae aeris regioni . 
Quod sane incredibilem dabit copiam fictionum , si loco Neptuni , quem aquis praefecerant veteres , Aeoli , quem ventis , Vulcani , quem igni , introducamus angelos , universaliores elementorum custodes , addamusque ea possibilia , quae probabiliter ad eiusmodi custodiam consequuntur , sicuti si eos describamus ea sperie , qua in sacris libris exprimuntur , et cum iis signis antecedentibus et consequentibus , quae habes in decursu historiae sacrae , venti , turbinis , procellae , tubarum , fulgurum , tonitruum , nubium . 
Habitus etiam angelorum egregie descriptus quantam efficeret pompam ) : Quis deorum vel dearum , vel geniorum in scaenam epicam umquam pari maiestate productus est ? 
Rursus pro Luna , Mercurio , Venere , Iove , Saturno , quos antiquitas caelis praefecerat deos , an non magnificentius introducere posses angelos , motores eorundem caelorum , si et eis solia , sceptra , thronos , coronas , cyclades attribuas , siquidem Throni , Dominationes , Potestates vocantur ? 
Quod vero ad actiones pertinet Iovis omnia commoventis , fulminantis , hoc sane sacri libri attribuunt Michaeli Archangelo : in eius nimirum descensu ad terram orbem terrarum tremuisse ; motus etiam terrae et fulgura divini sepulcri custodibus angelis attribuitur . 
Pari ratione Neptuniae tempestates , Aeolia ventonun vis , ubertas terrae , inclementia aeris ceteraque opera extraordinaria naturae an non possent cum iudicio iisdem angelis attribui , naturae custodibus ? 
Ad horum etiam universalitatem quam maxime attendendum est epico . 
Actio enim ipsa magna herois communiter civilis est et ad res publicas pertinet ideoque peculiarissime a divino auxilio dependet , quod etiam habet universalitatem quandam divinarum actionum . 
Hae porro actiones duplices sunt , aliae , quae sunt ' ad intra ' , quae nimirum respiciunt ipsum Deum et terminantur in illo , ut generatio Filii et spiratio Spiritus Sancti . 
Hae actiones non erunt introducendae epico per modum actionum , nec enim sunt iuvantes , nec impedientes in genere actionum , sed tantum in genere obiecti fidei . 
Introducendae ergo erunt tamquam obiectum contemplativi herois eiusque religionis , conversionis , theologiae et universim ceterorum habituum , qui pertinent ad contemplativum . 
Aliae vero actiones divinae vocantur ' ad extra ' , quae nimirum terminantur in ipsis creaturis easque respiciunt , ut creatio mundi , conservatio regnorum , excidia imperiorum , permutationes rerum . 
Harum actionum ius erit penes actuosum heroem introdueendaeque erunt per modum actionum vel iuvantium heroem , vel impedientium in aliqua parte actionis magnae . 
Et quidem ut humanarum actionum possibilium certos fontes proposuimus , iuvantium vel impedientium , ut sexum , aetatem , offidum , artem etc . 
, ita et in Deo ipso iuxta nostrum discurrendi modum certos similiter fontes agendi et vel iuvandi , vel impediendi heroem inveniemus . 
Duplices ergo actiones considero in Deo : alias positivas , quae non habent obiectum nisi honestum intrinsece , alias permissivas , quae honestissimae pariter sunt , liberis tamen agentibus praestant concursum ad actiones incuriosas , v . 
g . 
in heroem , sicut etiam cum Deus permittit aliquem peccare . 
Permissive ergo habebunt se per modum impedientium ordinarie . 
Dabunt enim auxilium ordinarium , naturale ad impediendum in actione magna heroem a quopiam , v . 
g . 
scelerato , sicuti Iuppiter sciens volens fingitur permittere lunom et Aeolo excitare tempestatem in Aeneam , Cupidini detinere illum penes Didonem , Allecto excitare contra illum in Italia bellum iniustum . 
Hae ergo deae omnes impedientes heroem correspondent cum actionibus suis divino auxilio vel concursui permissivo contra heroem . 
Iuppiter vero ipse iuvans , Mercurius hospitium Aeneae praeparans , Yenus Aeneam periculis eripiens ceteraeque deae iuvantes correspondebunt positivo auxilio divino , efficaci cum actionibus adiuvantibus in ordine ad eventum actfonis magnae . 
Ut vero in hominibus iuvantibus vel impedientibus fontes agendi sunt : sexus , aetas , necessitudo , dignitas , offidum etc . 
, sic in Deo certa attributa , non illa quidem absoluta , quae ipsum Deum respiciunt , ut unitas , simplicitas , infinitas , immensitas , aeternitas , sed respectiva , quae res creatas respiciunt , ut sapientia Dei , providentia , praesciendi et praedestinandi vis , potentia , iustitia , misericordia , quae attributa concipimus iuxta nostrum intellegendi modum tamquam fontes agendi circa res creatas , ut eis providendi , eas conservandi , iuste , misericorditer se erga homines gerendi . 
Ex his fontibus petenda est possibilitas vel permissivarum actionum , vel positivarum et quae ex eis . 
consequuntur , ut prosperi vel calamitosi eventus actionis magnae in aliqua parte ipsius . 
Ex his confingendae revelationes possibiles , apparitiones sacrae , somnia ab angelis immissa , portenta , signa , prodigia et mirabiliores effectus omnibus fabulosis Homeri et Maronis actionibus . 
Neque obest , quod haec ipsa attributa videantur minime fontes esse agendi aut habitus , cum sint essentialiter ipse Deus . 
Sapientia enim Dei , iustitia , misericordia ceteraque attributa non sunt accidentia Dei , ut in hominibus contingit vel angelis , sed penitus realiter sunt ipse Deus . 
Non , inquam , hoc obest , immo prodest potius . 
Nam hinc sequitur posse illa introduci non tamquam accidentia vel ideales personas , sed tamquam veras substantias agentes , cum attributa Dei sint ipsa substantia Dei , non sicut sapientia vel constantia , vel vigilantia alicuius herois , quae sunt accidentia vera . 
Et quidem peculiarius asserimus de duobus , sapientia nimirum et caritate , seu amore divino , posse haec tamquam substantias agentes introduci ab epico poeta , cum non modo sint ipsa Dei substantia , sed etiam sint proprii tituli personarum divinarum , sapientia Filii , amor Spiritus sancti . 
D. enim Paulus Filium vocat Sapientiam Patris , d . 
vero Ioannes Deum vocat Caritatem . 
Immo et ceteris attributis divinis idem concedi potest , ut iustitiae , misericordiae , praesertim cum a regum et poetarum sapientissimo Davide fuerint inductae tamquam personae agentes . 
inquit , At sapientiam alicuius herois , iustitiam , vigilantiam huiusmodique alia accidentia tamquam agentes nullo modo introducere poterimus , cum his non possit attribui actio tamquam substantiae operanti . 
Sapientia enim , vigilantia ceterique habitus hominum non agunt , sed potius per illa nos ipsi agimus , nulloque modo participant naturam personae , cum sint illi potius contradistincti tamquam accidentia sua substantiae . 
Non latuit hoc veteres poetas ideoque nusquam vigilantiam aut constantiam alicuius herois per modum agentium personarum introduxerunt , sed ad summum virtutem , pietatem , ut apud Statium , habes non tamquam ideas quasdam , sed tamquam deum vel ad summum attributa quaedam dei illo modo , quo explicavimus , agentia . 
Unde Athenienses misericordiae , iustitiae , paci , Romani virtuti , felicitati , saluti cetensque aras et templa erexerunt . 
Immo et de Vergilii ac Homeri sensu mihi ferme constat illos per Iunonem , Mercurium , Venerem , Yulcanum , Dianam , Minervam non intellexisse deas vel deos diversos , sed diversa unius attributa , vel potius Iovem ipsum sub hisce variis titulis varie agentem . 
Uterque enim fabulosam omnem theologiam ex Orpheo et Musaeo deprompserunt , antiquioribus se poetis et theologis . 
Hi vero senserunt expresse Martem , Neptunum , Iunonem , Venerem , Mercurium , Minervam ceterosque omnes deos nihii aliud esse nisi titulos unius Iovis , re autem ipsa unum vere esse deum . 
Ita enim disertissime Orpheus in Mars bellum , pax alma Venus , mortalibus ipse Comigerest Bacchus convivia laeta frequentans : Aurea iustitiamque Themis rectumque tuetur , Sol est mox idem contorquens spicula ApolloEminus et peragens , et divinator , et augur ; Morborum expulsor deus est Epidaurius . 
IstaOmnia sunt unum , sint plurima nomina quamvis . 
Idem canit Hermesianax : Mercurius , Iuno , Vulcanus , Iuppiter et Pan , Diana et Phoebus iaculator sunt deus unus . 
Quomodo autem id senserint veteres vel explicare potuerint , docet d . 
Augustinus lib . 
IV cap . 
pag . 
Clemens vero Alexandrinus in docet eiusdem sententiae fuisse Musaeum , antiquiorem Homero , et insinuat Plato Videtur autem expresse Vergilius secutus fuisse quam maxime Musaeum poetam et Orpheum . 
Hos enim solos lib . 
VI inter theologos et sacerdotes collocat in Elysiis campis , Orpheum quidem : Nec non Threicius longa cum veste sacerdos Obloquiturnumeris septem discrimina vocum , deinde longe magis Musaeum veneratur tamquam theologum et optime inter omnes animas res de futuro statu theologicas intellegentem fingitque illum interrogari a Sybilla de iisdem vocatque illum optimum : Quos circumfusos sil est affata Sibylla , Musaeum ante omnes - medium nam plurima turba Hunchabet atque humeris exstantem suspicit altis - ' Dicite , felices animae , tuque optime vates , Quae regio . 
. . ' Verisimiliter ergo in sua poesi Vergilius secutus est theologiam Musaei et Orphei , unum esse dumtaxat deum , unum Iovem , qui tamen appelletur et Mercurius , et Iuno , et Venus etc . 
Per Iunonem ergo intellexit Maro ipsum Iovem Aeneam exercentem adversis rebus et crebrae occasionem patientiae dantem ad augendam herois virtutem . 
Per Venerem vero intellexit eundem Iovem peculiariter eidem Aeneae providentem , ne in hisce adversis caderet . 
Per Mercurium signincavit eundem Iovem intellectum Aeneae illuminantem ad contemnendas voluptates . 
Sicque de ceteris . 
Proinde ingeniose Iunonem et Venerem initio X litigantes introducit coram Iove ipsumque Iovem illas . 
conciliantem , ut insinuaret deum non habere contrarias voluntates et ad unum certum semper inclinare finem et eventum actionis magnae heroicae , etsi cum quadam peripetia et perplexis antecedentibus eventibus . 
Per Penates vero apparentes Aeneae in somnis lib . 
III et Tiberinum initio VIII intellexit bonos genios , illos quidem ipsius Aeneae custodes , hunc vero totius Italiae genium , revelantes heroi voluntatem Iovis . 
Rursus per Allectum , per Tisiphonem , per Diras in XII malos intellexit genios permissu Iovis agentes . 
Animadvertis ergo , quam recte poeta Christianus et penitus ad unguem exclusa sola impietate , magnificentius etiam possit eandem formam consectari epicae poeseos , non tantum quoad actiones humanas , artis , naturae , geniorum , sed etiam quoad divinas , id quod toto libro prosecuti sumus . 
Duobus libris prioribus examinavimus et ad praxim reduximus Aristotelis speculationem duplicem . 
Primam : Poesin versari non circa res , ut sunt , sed ut esse possunt vel probabiliter , vel necessario fuerunt . 
De ipsis enim possibilibus lib . 
II late in communi disseruimus et lib . 
III in particulari de possibilibus actionibus humanis , naturalibus , artis , geniorum et divinis . 
Secundam doctrinam simul coniunximus et tractavimus desumptam ex cap . 
: Poesin circa universale versari . 
Hoc autem universale esse , quod cuique conveniat facere seu agere . 
Et lib . 
quidem II ostendimus , quid conveniat agere ipsi heroi universaliter ; lib . 
vero III , quid conveniat agere ceteris personis iuvantibus vel impedientibus agentem heroem assignavimusque istius convenientiae toto libro certos et determinatos fontes . 
Hasque actiones ceterarum personarum et earum universalitatem rettulimus per analogiam attributionis ad ipsam actionem herois magnam , quae , ut diximus , solitaria esse non potest , sed stipatur ceteris actionibus , cum sit plerumque civilis . 
Sed rursus neque ipsa actio herois , neque ceterae actiones eam concomitantes , quibus tota vita humana exprimitur , nudae esse possunt , sed , ut dicere inceperamus libro superiori , trahunt se cum substantiam ipsarum personarum ceteraque eiusdem accidentia et ornamenta , praeterea locum , tempus etc . 
Sicut ergo analogice attribuimus actiones ceteras ad actionem unam herois , ita iam personas ipsas , locum , tempus etc . 
analogice etiam referemus ad ipsas actiones , ut sit futura haec secunda analogia attributionis et altera quaedam universalitas per accidens . 
Hoc autem monemus nunc sigillatim haec et praeterita praecepta esse quidem propria epicae poesi , communia tamen esse ceteris etiam speciebus : margiti , comoediae , tragoediae , mimo , satirae , lyricae , elegicae et epigrammati imitanti . 
Primum autem , quod pertinet ad ipsas actiones , est ipsa substantia , seu persona agentis . 
Vel enim immanet in illa ipsa actio , in quantum v . 
g . 
est heros contemplativus exercetque internas actiones , vel ab illo proficiscitur et recipitur in aliis subiectis , tamquam v . 
g . 
ab actuoso heroe . 
Ideo ab illa ipsa persona herois exordiemur . 
Oportet ergo poetam quam maxime speculari omnem possibilem perfectionem naturalem in ipsa herois persona , ut omnibus bonis eum afficiat , quae exigentur vel necessario , vel verisimiliter ad exercitium ipsius actionis . 
Actio enim perfecta non esse potest nisi perfecti agentis . 
Necesse est autem tribuere illi et bona naturae , et bona fortunae . 
Bona naturae sunt alia corporis , iuxta quae perfectissimam Aeneae personam exhibet Maro , nam et formam ipsam corporis illi attribuit excellentem , quippe qui fuerit natus sub signo Veneris et Iovis , ob quam causam canit allegorice natum fuisse ex Venere ab eaque formam lib . 
I accepisse : Os humerosque deo similis ; namque ipsa decoram Caesariemnato genetrix lumenque iuventae Purpureumet laetos oculis afflarat honores et robur . 
Fert enim humeris parentem cum sacris , et quidem in fine II iterato in montem . 
Lib . 
vero V loricam quandam canit eum detraxisse Demoleo : Vix illam famuli Phegeus Sagarisque ferebant Multiplicemconnixi humeris . 
. . Initio III fruteta a terra avellit . 
Addit et proceritatem lib . 
XII : Ouantus Athos aut quantus Eryx . 
. . Tribuit et valetudinem . 
Dormit enim in ripa , vescitur pomis agrestibus , incolumis tamen semper . 
Facillime vero sanatur in XII herba simplici . 
Celeritatem attribuit . 
Congreditur enim pedes cum equite Mezentio ; vocem praeterea , quae et in duodecim navibus audiri possit in I et saepe alias in confertissima turba . 
Ergo illum in conviviis lib . 
I comparat lapidi pretioso auro incluso , venantem e civitate egredientem Apollini in IV ; at in proelio , ubi proceritate et robore opus est , monti , ubi vero celeritate , torrenti et imbri . 
Animi vero bona : ingenium quidem initio VIII , quod iam examinavimus , et celeritatem enim illi attribuit : Atque animum nunc huc celerem . 
. . , et ciaritatem , comparat enim illum statim cum erratico lumine a labro aeneo repercusso . 
Memoriam vero toto lib . 
II et Ceteras facultates animi prolixissime expendimus lib . 
Bona vero fortunae praestantissima illi dat : Troianum natione ex familia deorum , nobilitatem a Priamo , divitias Asiaticas , affinitates regum , uxores optimas , liberos felices , duo regna , victorias , gratiam apud homines , famam libro I : . . fama super aethera notus , dignitatem regis , legislatoris , pontificis , auguris , imperatoris , denique omnia . 
Eadem in his etiam consideranda , cum illa tamen differentia , ut universalitas non tantum bonorum , sed etiam defectuum vel a natura , vel a fortuna servetur , eaque duplex , et distributiva singularum personarum , et collectiva omnium , misceanturque interdum in certis personis certa quaedam bona cum vitiis , ut varietas in hoc perpetua servetur . 
Expende interim potissimum descriptionem personae Didonis , Acestis , Heleni , Latini regis , Euandri , Chlorei sacerdotis . 
Turni , Mezentii , Camillae , Entelli , Daretis , Pandad et Bitiae , Polyphemi , Caci , Herculis et disce quam maxime in his decorum esse servandum et saepe rem parvam descriptam mirifice facere ad expressionem vivam ipsius personae , ut : . . olli ingens barba reluxit . 
. . magna ossa lacertosque Oramodis . 
. . pallentia miris . 
. . nudique humeri . 
. . 
Ingens sanguineus . 
. . Habent etiam gratiam epitheta : miserrima Dido , pius Aeneas . 
Hoc etiam in phaenomenis divinarum personarum vel geniorum peculiariter observo posse nos in illarum descriptionibus multum immorari , immo etiam in descriptionibus personarum rararum , ut magi , auguris , sacerdotis , regis , ducis . 
Ut enim communiter homines ceteris neglectis personis iis solis inhiant oculis , sic lector naturaliter prolixiorem earundem imitationem postulat , ut eas quasi ante oculos habeat . 
Potissimum autem habenda cura est etiam de vestibus , ut singulis personis quam aptissimae dentur semperque perfectissimae iuxta universalem ideam . 
Euander ergo , antiqui moris homo , Et Tyrrhena pedum circumdet vincula plantis ; Tum lateri atque humeris Tegeaeum subliget ensem Demissaab laeva pantherae terga retorquens . 
Nec non et gemini custodes limine ab alto Procedantgressumgue canes comitentur herilem ! 
Paulo aliter Acestes incedat : Horridus in iaculis et pelle Libystidis ursae . 
At Aeneas otiosus lib . 
IV in veste acu picta , in proeliis vero ordinaria utatur . 
Sacrae vestes exquisitissime sunt describendae , quales habes lib . 
XI in Chloreo , populares enim oculi libenter has consectantur . 
Horum autem omnium regulae bonorum corporis vel defectuum desumantur ex fontibus aetatis , sexus , consuetudinis et ceteris lib . 
III explicatis . 
Maxima cura adhibenda in vestitu deorum . 
Sic . 
lib . 
I Veneris : . . pedes yestis defluxit ad imos . 
Ubi admirare iudicium Maronis , quamdiu enim fuit specie nymphae , succinctam fecerat ! 
Huc pertinent arma , quae thoraces appellamus , stemmata , clipeorum caelaturae , insignia galearum , equorum phalerae et cinctus . 
Quae monemus non describenda esse in proelio , cum fervet Mars , nisi breviter fortasse , sed in lustratione , qualem habes in fine VII et initio Lustratio enim non est tam pugnae , quam habitus militaris et supellectiiis ipsarumque personarum ostentatio . 
Ornatam iam egregie personam in loco aliquo statuamus ! 
Is enim et agenti ipsi , et actioni necessarius . 
Duplex autem est : universalis vel particularis . 
Universalis est theatrum quoddam actionis heroicae . 
Is est mundus . 
Vide enim a Marone collocatum Aeneam , non in terra modo , sed etiam in aere , immo in nube , tum in aqua libris prioribus sex , dein in terra libris posterioribus , immo etiam in inferis lib . 
VI , immo et in caelo collocat illum per sermonem Iovis lib . 
I et Theatrum tamen ordinarium exhibuit illi breviter : . . et terris iactatus et alto . 
In terris rursus omnibus , in Asia libro II , in Africa I et IV , in Europa libris reliquis . 
Triumpho re vera cum Marone meo , qui omnem possibilem universalitatem etiam in hac parte servavit . 
Particularis vero locus est , cum eum nunc in nemore aliquo , nunc in monte , nunc in flumine ponit . 
Duplex adhuc locus est : alter naturalis , ut spelunca , mons , silva , et haec exquisitius etiam , maxime si amoena sint , imitanda erunt , sub hac regula universali , ut quanto rariora erunt vel certe amoeniora et admirabiliora , tanto diutius describantur . 
Sic spelunca lib . 
VI , sic Amsancti valles lib . 
VII , infernus et Elysii campi lib . 
VI , silva lib . 
Alius vero locus est artificialis , ut civitas , templum , portus , qualem describit lib . 
Hoc etiam universaliter tenendum est , ut quasi gratia illustrandae actionis et propter necessitatem similia describantur ; ceteroqui perdunt gratiam et puerilitatis arguunt . 
Contra , si brevissime describantur , mirifice afficiunt : Errabat silva in magna . 
. . ( lib . 
VI ) . . iacuitque per antrum Immensum . 
. . ( lib . 
III ) Ante urbem in luco . 
. . ( lib . 
VIII ) . 
Vide , quam addidit amoenitatem actioni ex loco ! 
Sicut e contrario , maestae et tragicae actioni locus horridus assignandus est , ut poenis inferorum in Ipse enim locus , ut et in picturis contingit , nescio quomodo illuminat et personam , et actionem . 
Placet mini , nescio cur , illud : Primus ab adversa conclamat mole Caicus . 
Placet Acestes ex monte contemplans in V itemque Aeneas e scopulo naves Troianas . 
Placet Turnus initio IX in valle sedens . 
Annota praeterea nomina quoque locorum antiquissima consideranda esse ! 
Possunt enim dare opportunitatem multarum fictionum , ut ingeniosissimo Maroni montes vel portus : Caieta , Misenus , Palinurus , dederunt occasionem horum omnium sepeliendorum in iisdem locis . 
Quare et hic sollertem oportet esse poetam , ut nomina fluviorum , montium , nemorum , civitatum aliorumque huiusmodi vel traducat ad appellandos homines , vel e contrario , nomina personarum traducat ad appellandas res , sicuti Ardea civitas dedit occasionem fabulosae illius metamorphosis . 
Immo et vetustioribus poetarum herbarum nomina , fontium , florum , ut narcissi , hyacinthi , dederunt occasiones plurimas texendi fabulas . 
Effectus etiam naturales illi quidem , sed rari et extraordinarii locorum certorum eandem praestabunt opportunitatem quaedam theologica confingendi . 
Sic Maro ex Amsancti vallibus , quod olerent gravissime , sumpsit occasionem fingendi ibi esse spiraculum inferni , sicut ex motu Inarimes et incendio Aetnae naturali fingendi sub Aetna iacere Enceladum , sese in latera vertentem . 
Similia etiam poterit audere Christianus epicus , dummodo id faciat ad normam possibilium contentorum in et cum iudicio probabilitateque . 
Consideranda praeterea in loco commoditas ad agendum , longinquitas , propinquitas , longitudo , altitudo , profunditas , spatium , angustiae , celebritas , antiquitas resque in eo gestae , id vero totum ad exornandas ipsas actiones et captandam fingendi occasionem . 
In illis vero quam maxime immorari debet , quos raro vel quales homines viderunt , vel quos horrent maxime , vel in quibus vellent commorari . 
In horum descriptione maximi poeta ingenii Papinius Statius ita excelluit , ut in huius particulae epicae descriptione non reliquos modo poetas vicerit , sed etiam ipsum Maronem victurus fuisse videatur , si illam divinam locorum universalitatem in comprehendisset , quam divinissimus Maro comprehendit . 
Nulla enim est pars naturae , quam non descripserit et quodammodo rursus non condiderit , ut eius iure merito soleam appellare mundum novum , sive orbes caelestes spectes , sive elementa eorumque regiones , sive cosmographiam trium orbis partium , sive inferi et Elysiorum camporum descriptionem . 
Papinius tamen in iis singularibus , quos descripsit , miram assecutus est maiestatem . 
Proinde in hoc solo magnopere tibi illum commendamus . 
Situs autem est modus quidam manendi in loco , mirifice vero illuminat actiones personasque . 
Videor mini in oculis stare Augustum , cum illud lego lib . 
VIII : Hic Augustus agens Italos in proelia Caesar . 
. . 
Stans celsa in puppi . 
. . vel illa : Stant longis annixi hastis et scuta tenentes Castrorumet campi medio . 
. . Uni cuique vero agenti situs decore attribuendus ; Dido . . vultuin demissa precetur , rusticus homo et asper currat . . rapta spirans immane securi , Aeneas . . tendat duplices ad sidera palmas , columba volans convenientissime Radit iter liquidum , celeres neque commovet alas , equus vero centra saucius . . calcibus auras Verberet . 
. . 
. 
. . eiectoque incumbat cernuus armo , piger vero et fessus . . procumbat humi bos , gravida etiam iaceat . . sub ilicibus sus . 
Nescio , quomodo me afficit Turnus ille , qui in XI Tempora nudus adhuc laterique accinxerat ensem Fulgebatquealta decurrens aureus arce . 
Circa tempus tam sunt licenter universales poetae , ut illis liceat actionem herois magnam in plures diducere annos , etiamsi uno anno fortasse peracta fuerit . 
Sic chronographi colligunt Aeneam eodem anno venisse in Italiam , quo Troia capta fuit . 
Eum tamen adventum propter maiestatem actionis peritissimus sui iuris poeta in plures annos distulit . 
Ratio huius est , quia poetae est rem imitari , ut esse potuit , non ut fuit , dummodo verisimiliter potuerit esse . 
Licet praeterea aevum actionis magnae immiscere priori vel posteriori aetati , in aliqua saltem parte , sicut Maro Aeneae saeculum posterius cum priori Didonis trecentis antecedens annis confudit de industria , ut finem quendam suae poesi praefixum assequeretur , nimirum , ut in ipso Aenea , quasi per quoddam vaticinium vel praesagium , semina futuri inter Romanos et Carthaginenses odii praeiaceret et maximi omnium bellorum Punici utriusque fundamenta poneret . 
Hoc enim etiam et similia ad pulchritudinem fabulae spectant , ut docebimus . 
Hic autem ex occasione huius particularis unam valde necessariam ex Aristotele addisce doctrinam , quomodo respondere poeta possit , si illud illi obiciatur tamquam peccatum , quod contra historiam actionis magnae vel contra historias alias aliquid , etiam impossibile , confingat . 
Quomodo enim v . 
g . 
possibile fuit Aeneam cum Didone trecentis ante annis vivente colloqui ? 
Vel , quomodo possibile fuit Aeneam in Libya iaculari cervos , cum ibi nulli cervi sint ? 
Ait ergo Aristoteles c . 
: ; Tametsi peccemus semper in his , quae secundum artem sunt , si quae fieri nequeunt , confingamus , recte tum id factum se habebit , si propterea eiusdem finem assecuti fuerimus ; . 
Et paulo post : ; Si ergo finem magis minus ve assequi contigerit , peccatum vero in his , quae circa artem sunt , fuerit , nequaquam satis recte id fiet ; . 
Ex quibus verbis collige : Si impossibilia confingantur a poeta , per illa tamen possit assequi finem , qui est proprius artis poeticae , v . 
g . 
imitari heroem fundantem regnum , strenuum iaculatorem , providum rerum victualium et liberalem erga suos , tunc hunc poetam non peccare in arte sua , assequitur enim finem in illa . 
Impossibile enim est peccare in aliquo et assequi finem rectum in illo . 
Sic ergo impossibilem rem confingit Maro , nempe iaculationem in Africa cervorum et commercium Aeneae cum Didone , non peccat tamen in his ut poeta , per haec enim assequitur finem suum imitatus heroem fundantem Romanos eorumque simul bella praeiacientem et strenuum iaculatorem ergaque suos providum . 
Dices ergo : Licebit etiam introducere ideales personas , etiamsi impossibile sit illas agere , v . 
g . 
loqui vel volare Vigilantiam . 
Respondeo ridiculam esse obiectionem , neque enim per tale impossibile assequeretur poeta suum finem , qui est imitari humanas actiones , deinde volare Vigilantiam est impossibile negativum simpliciter et absolutum . 
Cervos vero iaculari in Libya vel Aeneam loqui cum Didone est impossibile privativum , seu potius non simpliciter impossibile , sed tantum ex suppositione , supposito nimirum , quod iam Dido non vivat neque cervus ullus sit in Libya . 
Ceteroqui possibile est Aeneam loqui cum Didone vivente et cervos in Libya iaculari , si ibi essent . 
At volare Vigilantiam est simpliciter impossibile , nulla enim est habilitas naturalis in illa , cum non sit ullo modo principium agens , sed sit aliquid agentis . 
Sed redeo ad tempus . 
In eo serva universalitatem et collectivam , et distributivam , partire saeculum in lustra , haec in annos , hos in quattuor sua tempora , haec rursus in menses , menses in dies , dies in ortum , meridiem , occasum . 
Actionem vero ipsam non te oportebit putide distribuere in tempora , sicut Statius et Claudianus , qui ferme quotidie describunt ortum et occasum solis , sed si quando nimirum id ipsa actio vel modus actionis postulabit . 
Cessent in hieme bella et navigatio , vere recalescant , ferveant in aestate , autumnum foederibus sanciendis , pestiientiis dabis . 
Mane vigilans exsurgat heros , sero quietem petat , noctem dabis conviviis , somno , stratagematis , somniis , divinis phaenomenis , diem vero negotiis et operi . 
Huius vero ortum et occasum , et ceteras temporum partes ex archetypo naturae ita describes , ut etiam superes . 
; Exemplar enim ; , inquit Aristoteles c . 
, ; superare poetam oportet ; . 
Diem vero serenum plerumque faries , ut illustrior quodammodo ad publicam mundi lucemam appareat actio , nisi aliud postulet vel historia , vel ipsa actionis maestitudo , sicut Lucanus fedt nubilum obducens diem Pharsalicae pugnae . 
In hac imitatione accipe aliquot regulas ! 
Duplicia esse : alia naturalia , ut saxum , quod proicit Turnus , alia artificialia , ut tela , gladii , quo etiam pertinet rerum supellex : Arte laboratae vestes ostroque superbo , Ingens argentum mensis caelataque in auro Fortiafacta patrum . 
Illorum maxime delectare imitationem instrumentorum , quae vel sunt artificialia , habent tamen similitudinem aliquam cum naturalibus rebus , ut equus Troianus : . . saltu super ardua venit Pergama et armatum peditem gravis attulit alvo ( eiusdem generis sunt naves illae in V et initio X , habentes speciem centauri , pristis , leonis , chimaerae , galea Turni ) , vel quae sunt naturalia , versantur tamen in confinio quodam instrumenti artificialis , qualis illa est cassis ex rictu leonis . 
Duplicia adhuc sunt instrumenta , alia actionis ipsius , quibus utimur agendo aliquid , ut ensis , alia vero sunt imperii ad alienas actiones imperandas , ut sceptrum regis , vexillum . 
Utrumque genus illuminatur vel ab auctore : Illiadumque labor vestes . 
. 
vel ab usu alterius olim personae . 
Sic basta Turni quondam , Actoris Arunci spolium , et . . sceptrum , Ilione quod gesserat olim . 
Expendenda praeterea materia , forma , magnitudo , figura , color , usus , efficacitas , habilitas ipsius instrumenti . 
In utroque genere , maxime tamen in instrumentis actionis , utendum est copia et varietate . 
Itaque proeliantibus varie variis danda sunt pila , dolones , spicula , falaricae , cateiae , gaesa , spari , saxa , lampades , conti , gladii , rursus teretes mucrones , vem Sabellum , glandes plumbeae , currus falcati , virgata sagula , torres obusti , praeusti vero sudes . 
Singulorum vero usus addendi , quasi ex patria institutione , ex arte , officio , condicione et ceteris fontibus supra explicatis : . . teretes sunt aclydes illis Tela , sed haec tento mos est aptare flagello ; Laevas caetra gerit , falcati conuninus enses . 
Instrumenta saltem ipsi heroi et praecipuis personis talia sunt condenda ab epicis , quae et naturam ipsam , immo et artem superent , et ex idea universalissimae perfectionis fabricentur . 
Habeat Aeneas clipeum a Vulcano fabricatum , . . unum omnia contra TelaLatinorum . 
. . Habeat Latinus equos . . spirantes naribus ignem , Turnus vero ensem quidem a Vulcano item factum et Stygia aqua tinctum , equos vero , Qui candore nives , anteirent cursibus auras . 
Hoc etiam fabulose Homerus et Maro expediverunt et rei mirabilitatem in deos rettulerunt . 
Hoc enim ipsa ratio difficilis postulat , ut lib . 
II monuimus . 
Pulcherrimum illud est , si praeter naturalem perfectionem addat poeta instrumento agendi felicitatem quandam . 
Sic Turnus : . . numquam frustrata vocatus Hastameos ! 
. 
. . Dedit idem Maro Mezentii equo : . . bellis hoc victor abibat Omnibus . 
Vel certe si attribuamus instrumentis infelicitatem : Confixique suis telis . 
. . Dido etiam in IV ensem Aeneae recondit : . . non hos quaesitum munus in usus . 
Talis est balteus Pallantis , qui Turnum , et galea , quae Euryalum prodidit . 
Illud vero pulcherrimum est , cum simul instrumentum et agens , olim ; simul felices , ilico quasi sympathia quadam fiunt infelices . 
Sic Mezentius in X equum alloquitur : Rhaebe diu etc . 
Viximus . 
Aut hodie . 
. . 
Ultor eris mecum aut . 
. . 
Occumbes pariter . 
. . Dictum factum . 
Aeneas enim basta interficit equum statimque et dominum . 
Hic maxime sudandum est omnibus poetis , ut se et ingeniosissimos simul , et magno iudido praeditos , et enthusiasticos praestent , ut ipso modo ita illuminent actiones , nihii ut a lectore exigatur . 
Non voco autem hic modum actionis ritum , ut : . . ter socios pura circumtulit unda neque consuetudinem : . . vina coronant , - aliud enim mos est , aliud modus - neque artem : . . telum summa librabat ab aure , sed voco modum vim quandam vel energiam , vel etiam remissionem vel languorem . 
ergo modus est acrimonia , quam vehementiam , vivacitatem vel efficaciam appellare potes . 
Haec vel est in una persona agente : Rursus in arma feror mortemque miserrimus opto , habet autem gratiam , cum intercedit dissentaneum , ut cum decrepito Priamo armanti sese et iaculanti tribuit vivacitatem quandam Maro in Iucundum illud est in Anna decrepita : . . illa gradom studio celerabat anili , vel est inter duos , quo in genere divinum est illud lib . 
II : Ecce autem elapsus Pyrrhi de caede Polites , Unus gnatorum Priami , per tela , per hostes Porticibuslongis fugit et vacua atria lustrat Saucius . 
Dium ardens infesto vulnere PyrrhusInsequitur , iamiamque manu tenet et premit hasta , vel est unius cum pluribus lib . 
IX : At Nisus ruit in medios solumque per omnes Volscentempetit , in solo Volscente moratur . 
Quem circum glomerati hostes hinc comminus atque hinc Proturbant . 
Instat non segnius ac rotat ensem Fulmineum , donec Rutuli clamantis in ore Condiditadverso et moriens animam abstulit hosti , vel est plurium cum pluribus , ubi maxime elaborandum est epico : . . haeret pede pes densusque viro vir , Stat . 
Iam clipeus clipeis , umbone repellitur umbo , Ense minax ensis , pede pes et cuspide cuspis . 
In hoc maxime certant omnes epici , ut quam plurimos , distinctissime tamen agentes exprimant . 
Statius lib . 
VII : Certat opus ferri sternuntque alterna furentes HippomedonSybarin Pylium , Periphanta Menoeceus , Parthenopaeus Ityn ; Sybaris iacet ense cruento , Cuspide trux Periphas , Itys insidiante sagitta . 
Haec Statius . 
Sed in ipso proelii ardore numquam assecutus est divinum vatem in XI , ubi et conatus , et actio , et effectus imperatorum , militum , equorum , telorum , pulveris ipsius , umbrae conflictus cernitur : Connixi incurrunt hastis . 
. . Agilitas etiam , celeritas , vis , conatus ille Turni me exsternant : Alte sublatum consurgit Turnus in ensem Etferit . 
modus est languor et remissio actionis : Ora modis . 
. . pallentia miris ; Bis conatus erat casus effingere in auro , Bis patriae cecidere manus . 
. . Hoc maxime in morientibus imitandum vel in timentibus , vel aliquid praesagientibus ( in XII ) : Genua labant , gelidus concrevit frigore sanguis . 
Tum lapis ipse viri vacuum per inane volutus etc . 
Illud ibi mirare : Ac velut in somnis etc . 
. 
. . nequiquam avidos extendere cursus Veile videmur et in mediis conatibus aegri Succidimus . 
. . 
Sic Turnus . 
. . Divinum illud in V : Entellus vires in ventum effudit . 
Numerus quoque mirum in modum actionem illustrat . 
Conatum enim et vim , et energiam repraesentat : Bis Tusci Rutulos egere . 
. . 
Bis reiecti armis . 
. . Habet autem gratiam , cum huiusmodi conatum non sequitur effectus ( lib . 
II ) : . . quater ipso in limine portae Constititatque utero sonitum quater arma dedere ; Pergimus immemores tamen . 
. . Sic moriens Dido ter frustra e stratis erigitur , ter frustra Aeneas Creusam in II et Anchisem in VI amplectitur , ter Mezentius frustra obequitat Aeneam , ter Daedalus effingit Icarum . 
Illustrat etiam numerus et ceteras res , non solam actionem : . . templum . 
. . centum sublimc colunmis . 
Quinquaginta intus famulae . 
. . Lorica trilex , septies compactum scutum etc . 
Haec particula imitandi actionem est repraesentatio effectuum consequentium ad ipsam , quorum cognitio mirifice facit ad ipsam etiam cognoscendam . 
Effectus enim ipsi , quasi signa et stemmata ipsius actionis , excitant ipsam phantasiam , ut cognitis illis statim etiam nobis ipsam actionem imaginemur , sicut aliquis viso fumo naturaliter imaginatur ibi esse ignem . 
Multiplices vero sunt hi effectus : Ordinarie consequentes et hi etiam illustrant actionem non leviter : Volvitur Euryalus leto pulchrosque per artus Itcruor , inque humeros cervix collapsa recumbit . 
Vides , quam actionem ipsam , si ita loqui licet , moriendi efficacius expressit per effectus consequentes , quam si eam expressisset per directam ipsius actus moriendi naturam , v . 
g . 
si dixisset : ' mortuus est ' vel : ' anima illius separata est a corpore ' . 
Nota autem universalem doctrinam omnes illas actiones per solos effectus consequentes exprimi debere , quae ex natura sua sunt invisibiles , ut actio moriendi , actio irascendi , actiones ceterae voluntatis vel intellectus . 
Quodsi effectus visibiles non possunt deseribi , tunc saltem similitudo aliqua rei visibilis apponenda , ut fedt Maro initio VIII , postquam descripsit sollicitam cogitationem Aeneae . 
Addidit enim similitudinem luminis a labro aeneo repercussi . 
Interdum tamen et actionis per se visibilis adduntur effectus , ut magis illucescat vel exaggeretur ( lib . 
II ) : . . iam proximus ardet Ucalegon , Sigea igni freta lata relucent . 
Secundi generis effectus sunt extraordinarie consequentes , et tales non temere , sed cum probabilitate fingendi et cum maiestate efferendi : Annuit et totum nutu tremefecit Olympum . 
. 
. . comae divinum vertiee odorem Spiravere . 
. . Rursus alii sunt proximi effectus et qui cuique facile occurrunt , et tales non sunt admodum addensandi , nisi forte ciaritatis gratia , alii vero ulteriores , ex quibus tamen colligitur certo ipsa natura actionis : . . dederatque comas diffundere ventis . 
Potuisset enim dicere : sparserat crines sine lege , sed effectus ulterior ex re communi singulariorem fecit . 
Hoc genere ulterionim effectuum duo elegantissimi poetarum , Statius et Ciaudianus , iilas , quas describunt , actiones plurimum illuminare solent . 
Sic Statius , lib . 
I describens volatum Megaerae et ex inferis adventum , stipat actionem ipsam effectibus ulterioribus : Sensit adesse dies : piceo nox obvia nimbo Lucentesturbavit equos , procul arduus AtlasHorruit et dubia caelum cervice remisit . 
Alibique nutum Iovis : . . motu , quo celsa laborant Sidera , proclamatque adici cervicibus Atlas . 
Claudianus vero : Oblitae scelerum formidatique furoris Eumenidescratera parant et vina feroci Crinebibunt , flexisque minis iam lene canentes Extenduntsocios ad pocula plena cerastas . 
Sicut Statius rursus de Megaera : . . inamoenum forte sedebat Cocytoniuxta resolutaque vertice crines Lambere sulfureas permiserat anguibus undas et lib . 
VII in descriptione templi Martis : Lacditur adversum Phoebi iubar ipsaque sedem Luxtimet et saevus contristat sidera fulgor . 
Expende et descriptionem Somni , in qua nullum habet parem ! 
Miri enim sunt illi effectus ulteriores in ipso dormiente Somno : . . manus haec fusos a tempore laevo Sustentatcrines , haec comu oblita remisit . 
Dein in ceteris dormientibus : primo illi communes effectus : . . innumerae voces fremitusque virorum Submiseresonum . 
. . deinde insigniores : . . errare oculi resolutaque colla , tum proprii dormitantium : Et medio affatu verba imperfecta relinqui . 
Mox et fulgentes clipeos , et saeva remittunt Pilamanu . 
. . Ille vero ulterior pulcherrimus effectus : . . lassique cadunt in pectora vultus . 
Illustres et illi sunt effectus , qui etiam ad res inanimas transferuntur , ab actione Somni ibidem : . . quamcumque supervolat urbem ; Languida de scopulis sidunt freta , pigrius haerent Nubila , demittunt extrema cacumina silvae Illud ultimum divinum : Pluraque laxato ceciderunt sidera caelo . 
Rursus alii sunt effecfus universales , qui adaequate ad actionem consequuntur , sicuti ad vocem Allectus in VII : Pastorale canit signum ... . . quo protinus omne Contremuitnemus et silvae intonuere profundae . 
Alter vero est particularis effectus et quasi selectior , qui magis insignit ipsam actionem et illuminat , qualis ibidem statim sequitur : Et trepidae matres pressere ad pectora natos . 
Hi effectus in causa sunt , cur tantopere placeat Statius et Claudianus , ut exripiam descriptiones locorum , de quibus iam dixi , et metaphoras ac catachreses , de quibus lib . 
VII agendum mihi esset , nisi rem , plebi grammaticorum cognitissimam , censerem ab arcanis poeticae artis reiciendam . 
Satis haec indicasse est parum aliis cognita . 
Saepe vero uterque etiam ipsam omittunt actionem vel rem , eius effectu tamquam stemmate contenti . 
Statius : Illi indignantes , queis nondum vomere multo Arduanodosos cervix descendit in armos . 
. 
. . et iam unca manus vitalibus haeret Ferratiqueungues tenero sub corde tepescunt . 
. 
. . Stygiis emissa tenebris Morsfruitur caelo bellatoremque volando Campumoperit . 
. . 
. 
. . Taedet saevire corusco Fulmine ; iam pridem Cyclopum operosa fatiscunt Brachiaet Aeoliis desunt incudibus ignes . 
Rursus est quoddam genus effectuum dissentaneorum vel certe tantum ex apparentia verorum , re vera autem falsorum ( lib . 
III ) : Provehimur portu terraeque urbesque recedunt . 
Certat et Statius cum ingenio Maronis II : . . iam raditur alta Lemnoset a tergo decrescit Bachica NaxosAnte oculos crescente Samo . 
. . et lib . 
I Gargara desidunt surgenti et Troia recedit . 
. 
. . spatiis utrimque aequalibus acti Adveniuntmediumque vident decrescere campum . 
Quo in genere pulcherrimus ille effectus est , cum attribuitur alteri ex vi casus , quod non debetur . 
Statius lib . 
VIII : Sic obnixa acies panter suspiria firmant Admotaequenitent aliena in casside cristae . 
Neque minus insignes effectus sunt , qui proprii naturae sunt , et tamen arte quasi facti finguntur ; Ciaudianus de volatu gruum : Ordinibus variis per nubila teritur alis Litterapennarumque notis inscribitur aer . 
Vel certe cum necessarius et naturalis effectus , v . 
g . 
conglaciatio fluminis , tribuitur voluntati vel affectui , ut Claudianus de Hebro : . . exsanguem glacie timor alligat Istrum , et Statius de tigridis pelle inaurata : . . extremos auro mansueverat ungues deque caelatura : Centauros habet arte truces aurumque figuris Terribile ; hic mixta Lapitharum caede rotantur Saxa , faces aliique iterum crateres . 
. . Sed de his ac similibus plura attulimus de variis poetis lib . 
I is capite ultimo de . 
Errant enim , qui his tantum putant inesse metaphoras aut catachreses . 
Materialem intellego , fonnalem , efficientem , finalem , harum rursus diversas : efficientem primam , ut Deum , secundas , ut intellegentias , caelos , elementa . 
Materiam rursus remotam vel proximam , finem similiter , formam rursus et materiam , qua naturalem , ut : . . vivoque sediiia saxo , qua artificialem , ut : Instar montis equum . 
. . 
Aedificant Finis est : Votum pro reditu . 
. . Efficiens est et idealis : . . divina Palladis arte , proxima vero efficiens : . . ipse doli fabricator Epeus . 
Horum ergo etiam universalitas , cum ipsa actio eiusque ornatus exiget , adhibenda erit . 
Rem suamet natura magnam conclusimus intra angustias unius capitis , ceteroqui cum deberetur illi spatium duorum librorum , sicuti et actioni . 
Non minus enim universalis debet esse imitatio orationis quam actionis apud epicum , cum diserte Aristoteles doceat cap . 
: ; Poeta circa ipsum universale versatur ; universale autem est , quod cui conveniat facere vel dicere ; . 
Quia tamen plerumque in poemate oratio est in ordine ad actionem , ut cum suos Aeneas adhortatur , suos Turnus , Iuppiter , Iuno , Venus colloquuntur , maluimus hanc etiam in hac analogia rerum constituere , quam ipsi actioni attribuimus . 
Regula autem universalitatis - ut in epico poemate omne genus orationis includatur : demonstrativum , deliberativum , iudiciale , summum , medium , infimum , regium , nobile , plebeium , lene , ardens etc . 
- petenda erit ex iisdem fontibus exigentiae , quos exacte , nisi fallor , pro universalitate ipsius actionis libro III exposuimus . 
In noc porro imitationis puncto magna exstitit divini Scaligeri diligentia et peculiares ex Marone observationes . 
Duplex porro oratio est : quotidiana , qua utimur familiarissime : State viri ! 
quae causa viae ? 
altera elaborata , qualis est Iunonis et Veneris initio Rursus alia principem decet , qui suos in secundis elatos castigabit , in adversis pusillanimes eriget , ut Aeneas in I , hortabitur ad ardua , ut saepe alias ; altera tyranni , qui magis minabitur , quam loquetur ; altera popularis senatoris , qui vulgares sententias tractabit , ut Drances in XI ; altera imperatoris , qui bellum suadebit , ut Turnus ibidem ; altera legati , qui poscet pacem , ut Ilioneus ; altera rursus viri , altera feminae . 
Haec enim lamentabitur , conqueretur , petet auxilium , peierabit , diis etiam conviciabitur . 
Vir semper in oratione moderatior ; iuvenis fervens et abundans , vir plenus , senex vel siccus , vel garrulus . 
Amici , necessarii , consanguinei de omnibus inquirunt : in prosperis gratulantur , in adversis collacrimantur , patriam , maiores suos commemorant . 
Miles conviciosus est , iniurioso etiam in deos sermone ; Dextra mihi deus . 
. . Asiatici garruli , Europaei eloquentes , Afri vehementes . 
Cholerici concitato sunt stylo , melancholia sicco , sanguinei florido , phlegmatici dissoluto et iacenti . 
Unus quisque in arte sua loquacissimus , ut et Palinurus videtur . 
Qui in dignitate , officio , magistratu sunt , libenter imperant , brevi , nervoso utuntur sermone ; pauperes importunissimi sunt , idem iterant , flent , obtestantur , adiurant . 
Iam vero et mores considerandi sunt , et morum affectus ipsi . 
Amans se cum ipse disceptabit , conscientiam sibi solvet , sperabit , desperabit , cogitata dissipabit , nova inducet , amabit , irascetur , concludet saepe prius , quam cogitet , evertet omnes affectus in se pervertetque , sensum saepe in oratione non perficiet , plus affectu quam argumentis aget . 
Tristis aut tacebit , aut cum eiulatu loquetur , ut mater Euryali , omnia exaggerabit . 
Trepidus et metuens mentietur , fortiter argumentabitur ex veris , finget . 
Habes autem formas horum omnium in Marone ; quodsi ritus consuetudinesque respicias , habes precatorias in templo vel ad aras tota immo etiam ipsum hymnum in VIII Herculi sacrum , habes funebres aliquoties , forenses : in senatu in XI , controversas initio X , civiles in curia legatorum in I et VII , formulas iurandi , foedera sanciendi , oracula petendi , responsa dandi , familiariter colloquendi , salutandi , valedicendi , aliquid simpliciter narrandi , denique in omni genere ; habes militares in acie contiones , comitiales in conventiculis , habes denique orationes hominum , geniorum , deorum , immo et convicia ipsa , sarcasmos breves , denique omnia paradigmata humanae orationis . 
Quare merito divinissimus Maro ipsi in oratione omni praefertur Tullio , immo omnium eloquentissimus parensque Romanae eloquentiae statuitur : a d . 
Augustino lib . 
X d . 
Hieronymo ad Dardanum , a Ludovico in praefatione ad a Macrobio lib . 
V a Landino in sua praefatione , a Politiano in miraculum eloquii vocatur , ab Antonio Minturno lib . 
I de Insignite vero et penitus ad meum palatum a divino Scaligero : ; Nihil ; , inquit , ; omissum caelesti viro , nihil addendum nisi ab ineptis , nihil mutandum . 
nisi ab impudentibus ; omnia signate , ex natura , ex arte , ex eruditione ; sententiae , numeri , figurae , simplicitas , candor , ornatus , incomparabilia . 
O monstrum vitio carens ! 
; Macrobius vero lib . 
V Saturnalium expresse quater praefert Maronem in eloquentia et arte rhetorica ipsi Tullio , apici illi linguae humanae . 
; Quattuor ; , inquit , ; sunt genera dicendi : copiosium in quo Cicero dominatur , breve , in quo Sallustius regnat , siccum , quod Frontoni ascribitur , pingue et floridum , in quo Plinius luxuriatur ; sed apud unum Maronem haec quattuor genera reperies , qui eloquentiam ex omni genere conflavit . 
In Cicerone enim unus eloquentiae tenor est abundans et torrens ; . 
Ad haec elogia doctissimorum virorum nihil habeo ultra , quod addam nisi me animadvertere ipsum Maronem in eo statu esse , ut si quid illi vel dematur , vel addatur , ilico mutari orationem eiusque vim et nervum debilitari , nihil autem posse addi , quod iam non insit , si quis expendat acutissime . 
Contra - quod mihi licet fateri familiariter auditoribus meis - etiam illa praecipua , quae sunt in Cicerone , eiusmodi esse video propter ingentem copiam verborum , ut si duo aut tria verba demantur , in eodem tamen nervo consistat oratio eodemque modo fluat ingens illud flument licet ei aliquot guttas detrahas . 
Hoc certe signum non est summae omnino perfectionis , vel saltem eius partis parum perfectae , quae iudicium concernit At ita esse in rebus humanis aliquid constitutum arte , ut nihil illi detrahi nihil addi possit , nisi ruere incipiat totum vel saltem flaccescere , divinitatis quaedam particula est et imitatio illius universalissimi entis se ipso beati et perfecti . 
Quare sicuti Plato sapientissimum divinissimumque Homerum vocat , quod omnia , quae in natura et deo sunt , in suo poemate incluserit , ita multo magis nos eodem aificere praeconio Vergilium possemus . 
Re vera enim et orationes ipsamque humanam eloquentiam magis perfecit et maiorem universalitatem rerum omnium in suo opere persecutus est . 
Merito ergo illum Macrobius lib . 
V rerum naturae comparat , Scaliger vero ipsam etiam rerum naturam vocat . 
Statius item non modo divinam fatetur , sed etiam adorat suamque illi quasi in ara concremat ; Iovianus vero Romanae poeticae deum , Vegetius lib . 
IV divini virum ingenii , Seneca tanquam missum oracuo , Columella sidereum vatem , Martialis lib . 
XIV immensum , hoc est , qui omnia capiat , illum autem nullus , appellavere . 
Hactenus explicuimus primam epicae poeseos et praecipuam virtutem : universalitatem ; immo et in communi docuimus , quod illud universale sit , circa quod proprie poeta ut poeta versari debet , nempe ut Aristoteles docet cap . 
: ; Quid conveniat cui facere vel diceret ; . 
Nunc aliquot corollaria ad usum pertinentia accipe ! 
Si perfectissimam epopoeiam conficere voles , qualem solus Maro ex antiquioribus confecit , oportet te omnino non distributive tantum , sed etiam collective praecepta omnia , hactenus a nobis explicata , omnino servare . 
Si vero non universalissimam ideam epopoeiae sequeris , sed universalem dumtaxat in aliquo genere , puta solum contemplativi vel solum actuosi herois , tum ad rigorem collectivae universalitatis te non astringes , sed solum is ad distributivam ; potissimum vero , si contemplativum acceperis , puta aliquem ex sanctis patribus eremitis . 
Tunc enim praeter certas quasdam actiones geniorum et divinas , iuvantes vel impedientes , vix aliquae humanae accedere poterunt nisi fortasse accepturus sis aliquem ex ordine doctorum , confessorum , quibus propria erit sapientia illa et prudentia in regendis docendisque populis , quae ferme Homericae correspondebit . 
Pari ratione , si martyrem quempiam vel heroem , multa religionis vel virtutis gratia passum et actuosum pemtus , susceperis , procedendum erit , sed longe universalius quoad actiones extrinsecarum personarum humanarum . 
Si acceperis unam dumtaxat in aliquo actionem , quae per se determinata sit ad certum genus virtutis , solius v . 
g . 
patientiae vel paenitentiae , tunc multo minus servanda erit collective universalitas , nihilominus distributive omnino . 
Impossibile enim est in parva actione , v . 
g . 
in conversione s . 
Pauli , omnia illa exhibere universalia : sexum , aetatem , fortunam , magistratum iuvantium vel impedientium personarum , nisi vel improbabiliter loquaris , vel monstrosae conficias magnitudinis episodia . 
Satis ergo erit in ipso s . 
Paulo exhibere actiones omnes , contentas in idea perfectissimae paenitentiae , et actiones ceterarum virtutum , quae cognatae sunt cum ipsa paenitentia . 
Stipabis vero hanc actionem paenitendi humanis , naturae , geniorum et Dei actionibus , prout ipsa perfectio paenitendi postulabit impediri vel iuvari . 
Et sic tibi serviet doctrina II et III libri . 
Iuxta vero IV librum ipsarum actionum imitaberis circumstantias iuxta ideam universalem unius cuiusque in singulari distributive , non omnium collectivet puta instrumenti , loci , temporis , effectuum . 
Eadem praecepta , quae dedimus , serviunt et tragoediae et comoediae , siquidem hae quoque sunt imitationes humanarum actionum . 
Minorem tamen requirunt universalitatem , ut Aristoteles docet et nos libro sequenti ostendemus , propterea quod minorem accipiant herois actionem calamitosam ad imitandum . 
Quoniam de perfecta poesi agimus eiusque perfectissima specie epopoeia tamquam ceterarum specierum mensura et regula ( unum quodque enim perfectum in suo genere , ut aiunt philosophii mensura est ceterorum ) , inclusimus etiam hic praecepta lyricae et elegiacae ceterarumque , quoad fundamentum inventionis primum , quod est circa universalia versari . 
enim elegia ex prima sui institutione humanas internas actiones , hoc est tristes et lugubres affectus , dictione imitatur . 
Itaque cum exprimes tristem aut querulosum , hoc te effingere oportebit ex idea universali . 
Postea tamen ( ut ait Horatius in : Versibus impariter iunctis querimonia primum , Post etiam facta est voti sententia compos ) translata est elegia ad amores a Graecis primum , deinde a Latinis . 
Exprimunt ergo illi sub suo titulo universalem illam amantium ideam per amoris , desiderii , inconstantiae , maeroris , desperationis , infidelitatis ceterosque affectus seque ipsi non ut se ipsos , sed ut impudice in communi amantes imitantur , ut occulte et cum quadam delectatione vitia , erroes , incommoda et miserias impudicae vitae edoceant . 
Hinc somnia , phaenomena , aphtologiae , lacrimae , metamorphoses , quibus contexunt ipsas elegias , ipsa demum earum , ad quas scribunt , conficta et quasi universalia nomina affectusque et actiones expressae , quarum ceteroqui ipsi sibi non fuerunt conscii , sed quos tantum gratia universalis imitationis adhibuerunt . 
Quare princeps eorum Ovidius , cum proclivitatem suam in rem foedam descripsisset , nihilominus de continentia ita subiungit : Cum tamen hoc essem minimoque accenderer igne , Nomine sub nostro fabula nulla fuit alibique de Corinnae nomine a se conficto : Nomine non vero dicta Corinna mihi est Imperiti sunt ergo grammatici et penitus naturam poeseos ignorant , quorum tota plebs concitata temeritate paene fustibus et saxis impetit Propertios , Tibullos , vidios , quasi ipsi privatos suae impudentiae affectus in vulgus edere non erubuissent . 
Pleni enim sunt commentarii grammaticorum huiuscemodi conviciis , quibus magis obscurarunt ipsos poetas , eorum finem et artem penitus ignorantes . 
Cavendum tamen re vera est immaturae aetati ab illorum lectione , licet fortasse honestum intenderint finem , hoc est imitationem calamitosorum amantium . 
Eadem est ratio in lyrica poesi ipsam etiam circa universalia versari , cum praesertim lib . 
III de docuerimus episodia et universalium tractationes veritatum lyricis esse proprias . 
Quodsi aliquando vi enthusiasmi incitati ita particularia tractent , ut excedant veritatem , v . 
g . 
cum Horatius noster ultra rei veritatem laudat Caesarem , tum sane magis se proprie poetas esse ostendunt . 
Versantur enim circa res , non ut sunt , sed ut esse possunt iuxta universalem unius cuiusque perfectionem . 
Neque dicendum ullo modo est , quod grammatico alicui occurreret , tum temporis loqui illos per hyperbolen . 
Adverte enim unam rem , quam fortasse necdum advertisti , apud poetas nullas esse prorsus hyperboles poeticas ut poeticas , vel enim loquuntur exsistere aliquid , quod tamen est impossibile , et tunc non modo non dicunt hyperbolice , sed in eo nec sunt quidem poetae , enim seu conditor est rei possibilis , vel ergo loquuntur laudantes aliquem exsistentem non aliqua exsistentia , sed tantum possibilia , et ne tum quidem hyperbolice loquuntur , sunt tamen poetae in eo , quia non excedunt in dicto propriam et ordinariam obiecti mensuram , quae est ipsa possibilitas , non exsistentia rei . 
Itaque etiamsi ibi erit rhetorica vel grammatica hyperbole , vel etiam mendacium , non erit tamen hyperbole poetica neque mendacium . 
Hoc habes ex Aristotele , qui solus cognovit naturam poetices cap . 
Docens enim ibi , quomodo respondere debeant poetae , cum illis obicitur in nimiis v . 
g . 
alicuius laudibus mendacium , ita subdit : ; Ad haec , si quis ex parum veris arguatur , at certe qualia esse decet , solutio sit , id quod Sophocles dixit se quidem homines , quales esse oporteret , effingere ; . 
Huius autem totius ratio est , quia poeta per se , seu conditor , non circa res particulares et quae iam sunt , sed propriissime circa universales et ut esse possunt , iuxta ideam communem versatur . 
Quam ancoram veritatis Aristotelicae perpetuo tenendam esse monemus tirones . 
Eodem modo iambographis , quorum est proprium maledicere et conviciari , propria est eadem universalitas . 
Itaque Ovidius in divinissimo suorum operum in Ibin materiam et artificium iambographorum consectans maledicit re vera et exsecratur imprecaturque mala satis aperte iuxta eandem regulam . 
Pari sensu epigrammati imitativo eadem universalitas attribuenda et imitatio possibilium , nam margitis , mimi et satirae eadem ferme est ratio , quae et epopoeiae , tragoediae et comoediae . 
Universim vero singula harum specierum opera eo perfectiora erunt , quo magis speciem imitationis prae se tulerint , ipsa rursus imitatio eo perfectior , quo universalior collective vel saltem distributive exsistet . 
Haec est illa universalitas a nullo horum , quos legerimus vel audiverimus , ex Aristotele satis intellecta , ut mirer , vel maxime , ipsum etiam Scaligerum , qui ex instituto tam grande confecit opus de poeticai nullibi eius expresse meminisse et praecipuam Aristotelis veritatem dissimulasse . 
In hoc tamen summe miror hominem , quod exempla ex Marone potissimum ad eius quodammodo speciem magno iudicio desumpserit . 
Illud addo Aristotelem etiam ipsum de hac eadem universalitate possibilium paulo etiam fusius tractaturum fuisse , sicut nos fecimus , si exemplum habuisset , quo praeceptum de illa confirmare potuisset , si , inquam , pro Homero Maronem nostrum habuisset , qui sane maiorem universalitatis speciem in suo opere prae se tulit , adeo ut iam maior excogitari non possit . 
Non minus subtiliter quam vere de hac Aristoteles ( cap . 
) , cuius doctrinam brevissime in aliquot puncta dividemus : Negat unitatem fabulae esse sufficientenii quae desumatur ab unitate personae . 
; Una namque ; , inquit , ; est fabula ; , non autem , ut nonnulli putant , si circa unum aliquem sit ; . 
Huius reddit rationem : ; Multa enim minimeque determinata genere accidunt , ex quibus quaedam nullum constituunt unum . 
Simili ratione unius multae actiones sunt , ex quibus una numquam actio fiet ; . 
Deinde vituperat poetas , qui conscripserant et putantes unam se fabulam conscripsisse , cum totam vitam Thesei et Herculis descripsissent , rati satis esse , quod unus fuerit Theseus et unus Hercules . 
Laudat deinde Homerum et oculatissimum in eo fuisse docet , quod in non compegerit omnes actiones , vel vitam Ulixis . 
Docet , in quo consistat ipsa unitas fabulae , nimirum in unitate actionis , qualis erit v . 
g . 
. 
; Decet igitur ; , inquit , ; quemadmodum una unius imitatio est in aliis artibus imitatricibus , ita et fabulam , videlicet quae actionis imitatio sit , unius eiusdemque integrae esse ; . 
Dat signa certa , ex quibus colligere possimus , an in nostro argumento sit vera unitas fabulae . 
signum , ut sic rerum inter se partes cohaereant , ut ne ulla quidem vel transferri , vel subtrahi queat , quin totum illud ( hoc est tota fabula iuxta praecisam suam sententiam sumpta , nam de episodiis postea videbimus ) varietur planeque immutetur . 
Quod enim vel additum , vel subtractum totum non immutare videtur , nulla quoque eius erit pars . 
Quasi diceret earum dumtaxat rerum compositione unitatem fabulae conflari , quae si adimantur , tota fabula mutetur . 
Sic mutaretur fabula , Aeneas ut heros navigans si Carthagine apud Didonem vel apud aliquam similem non hospitareturs , adimeretur enim pars essentialis fabulae universalissimae , ad quam pertineret ut Aeneam ut heroem generose ex lapsu paenitentem in fine signum unitatis dat , si ea , quae sunt in fabula , ita se cum sint unita et cohaereant , ut si unum evenit necessarium vel verisimile fuerit aliud etiam evenisse . 
g . 
occidit Aeneas Turnum , ergo necessarium est illos conflixisse singulari certamine , probabile vero prius etiam campestri et universali ; si rursus campestri conflixerunt , ergo probabile est etiam id fecisse corrogatis aliorum auxiliis ; ergo probabile est misisse et legatos suos Latinum regem ad aliquem principem , et si ad aliquem , maxime probabile est ad Diomedem . 
Ergo et aliud probabile Aeneam quoque petiisse auxilia , et quidem maxime ab Euandro , qui sibi esset affinis ; ergo probabile est ulterius et Tarchonem tulisse Aeneae auxilium , cum id temporis infestus sibi suisque Mezentius staret a partibus Turni . 
Hoc autem tam numerosum auxilium non est probabile corrogasse Aeneam per legatos , sed per se ipsum praesentem ; ergo ipse discessit communitis castris . 
Ergo probabile est eodem tempore absente Aenea usum fuisse Turnum opportunitate et naves comburendi , et castra expugnandi . 
Et ecce , quomodo ipsa unitas ex connexione unius cum altero nascitur ! 
Sic enim totam tibi ab ultimo eventu usque ad primam actionem retexerem , si otium esset . 
Capite illuminat pulchra similitudine unitatem fabulae . 
; Fabulae ; , inquit , ; narrativae et quae per numeros imitantur ( intellegit epopoeiam ) , non secus ac in tragoediis actus habere debent pariterque circa unam eamque integram atque perfectam actionem versari , principio scilicet , medio fineque constantem , a qua sane velut ab integro quopiam animali voluptas quaedam particularis proficiscatur ; . 
Dat differentiam inter historiam eiusque unitatem , et fabulam eiusdemque etiam unitatem , quod historiis usitatis epopoeiae dissimiles esse debent , quae quidem non unius tantum actionis praebeant notitiam necesse est , sed temporis unius , omnium sane , quaecumque in eo tam circa unum quam plures contigere , eodem scilicet modo , quo singula quaeque inter se , ut casu evenit , se habent v . 
o . 
: circa idem tempus navale bellum in Salamine proeliumque Carthaginensium in Sicilia , quae minime quidem in eundem exitum spectant , quasi diceret duas esse difierentias utriusque : historiam esse unam unitate temporis , fabulam esse unam unitate actionis ; hiostoriae actiones multas posse spectare diversos eventus , fabulae integrantes actiones in una magna inclusas ad eundem exitum dirigi . 
Dat duo genera unitatis fabulae . 
genus , cum actio est una , sed multimembris , id est continens actiones multas , subordinatas uni . 
Huius exemplum dat in a quodam conscripta , in qua octo amplius erant actiones , quae potuissent esse octo tragoediarum argumenta . 
genus , cum actio est una paucas sibi alias subordinans ; hoc genus posterius unitatis valde laudat ideoque divinum Homerum appellat , quod in sua dederit illius exemplum . 
; Totum enim ; , inquit , ; bellum scribere minime est aggressus , siquidem vel nimis magnum evasurum atque adeo perceptu difficile existimavit , vel si ad iustam magnitudinem perstrinxisset , inculcatum nimia varietate futurum . 
Nunc vero belli una dumtaxat parte suscepta pluribus in ea episodiis usus est , sicuti navium catalogo aliisque episodiis , quibus poesin ipsam locupletissimam reddit ; . 
Suadet ergo non multimembrem accipere actionem , sed paucis actionibus subordinatis conflatam , ita tamen , ut totum illius corpus episodiis quasi veste tegatur . 
Qui enim multimembrem accipiunt actionem , oportet , ut curta episodia adhibeant , ne opus in immensam excrescat magnitudinem . 
Praestat autem curtum habere opus , ut totum vestiatur , quam magnum , ne non vestiatur totum . 
genus unitatis video , quod sine dubio addidisset Aristoteles , si eius exemplum habuisset , quod divinus noster Maro secutus esti cum actio multimembris quidem accipitur , immo etiam capax plus quam octo tragoedianm , et tamen tam artificiose tractantur membra illa , ut aliqua sint aliorum membrorum quasi episodia ; v . 
g . 
excidium Troiae in II et omnes actiones Aeneae Troia ardente , fabricatio navium , discessus in Thraciam , tum in Cretam , tum ad Delphicum Apollinem , postremo usque in ipsam Siciliam navigatio sunt quidem membra actionis totius multimembris , quae est Aeneae ex Troia navigatio in Italiam , non tamen tractantur modo illo , quo tractantur directe perque narrationem ipsius poetae membra ipsa actionis magnae , sed penitus episodice , hoc est per sermonem ipsius Aeneae toto lib . 
II et Actiones ergo in his duobus libris sunt membra essentialia fabulae , ut fabula est obiectum poetae , sed non sunt essentialia membra ipsius poematis , sive ipsius fabulae prout tractatae a poeta . 
Poema enim est fabulae ipsius tractatio , tractatio autem per librum II et III est penitus episodica . 
Miro ergo quodam et novo artificio , ab Aristotele non cognito , et unitatem fabulae servavit simul , et magnitudinem , et eius multimembrem rationem , et episodiorum copiam unaque opera et corpus magnum fecit , et episodia tamquam vestem pro corpore magno magna comparavit mediumque secutus iter inter et Homericam utriusque virtutibus participatis , quidem magnitudine , Homericae vero pulchritudine et ornatu , vitiis vero utriusque evitatis utrumque superavit utriusque auctorem . 
Valerius Flaccus Hic unicus inter Latinos magnum unitatis artificium in Argonauticis secutus est Papinius Statius In ne unitatem quidem personarum secutus est , quam ne sufficere quidem ad unitatem fabulae docuit Aristotes . 
Quare primis verbis poematis sui paene letale peccatum commisit : Fraternas acies etc . 
, quibus et ipso duorum fratrum argumento epopoeiae naturam iugulavit , quae iuxta Aristotelem unitatem habere debet fabulae . 
Sed magis adhuc erga epopoeiam peccavit , quod non modo non heroem , sed nec heroes quidem imitandos suscepit , sed furiosos homines et impios in patrem , in matrem , in se ipsos et parricidas . 
De ceteris etiam septem ducibus immerito illa et sine iudicio : Quem prius heroum , Cliol , dabis ? 
immodicum irae Tydea , laurigeri subitos an vatis hiatus ? 
Istine heroes vel alii similes : Capaneus in Iovem impius , Parthenopaeus temerarius , Hippomedon ferus , sceleratissimi ceteri ? 
Et sane levius ferendum esset crimen rei publicae epicae poetarum , si arte ipsa poeseos , ut ceteri faciunt , vitia illorum obtexisset , at ille sceleratiores se ipsis exprimit . 
Divinus autem magister Aristoteles docet epopoeiam esse praestantiorum imitationem et cap . 
primum praeceptum dat de moribus imitandis , ut probitatem prae se ferant . 
Quodsi aliquis , quod attinet ad unitatem personae , defendat Statium exemplo Homeri illum etiam plures personas in agentes introduxisse , noverit is nullam esse personam principalem in , in vero esse principalem ipsum Achillem , quod ex Aristotele constat cap . 
, qui cum docuisset unum quemque poetam debere sibi proponere exemplar probitatis , dat signatum Homeri exemplum : ; Velut ; , inquit , ; fortem Achillem , ut ipse Homerus ; . 
Idem satis constat ex propositione ipsius Homeri : Iram cane , dea Musa , Pelidae Achillis ! 
In vero voluit se corrigere Statius , sed ibi quoque peccat contra eandem fabulae unitatem , non enim unam actionem Achillis , sed totam vitam pangendam suscepit . 
Quare iactabunde et insipienter se divinissimo Homero praefert magnitudine argumenti : . . quamquam acta viri multum incluta cantu Maeonio , sed plura vacant . 
. . Totam ergo vitam suscipit ignarus sui iuris : . . nos ire per omnem ( Sic amor est ) heroa velis Scyroque latentem Dulichiaproferre tuba nec in Hectore rapto Sistere , sed tota iuvenem deducere Troia et certe , si Ambrosio Calepino credimus , totam vitam Achillis descripturus erat . 
Incipit vero ab ipsa pueritia , quam per duos integros libros , qui soli exstant , persequitur . 
Neque cuiquam videatur acerbior in Statium censura nostra , malumus enim cum universali Aristotelis praecepto sentire , quam cum singulari Statii exemplo . 
Silius Italicus Non minus contra unitatem actionis peccavit , qui Hannibalis vitam ab ipsa prima pueritia orditur multaque toto poemate , quae inter se non satis connexa sunt , non componit , sed spargit . 
M. Annaeus Lucanus Illum , quem ut heroem descripturus erat , infelicem exhibet ; perpetuo in Caesarem iniurius et declamator magis aut historicus quam poeta . 
Res enim penitus , ut gestae sunt , describit , non ut geri potuerunt , sicut praecepit Aristoteles cap . 
docens historiam inter et poesin hanc esse differentiam , quod historia res gestas , poesis , ut geri potuerunt , describit . 
Declamat insuper frequentissime contra Aristotelis expressum praeceptum multaque ex persona sua loquitur contra eundem , qui capite : ; Decet ; , inquit , ; poetam ex persona sua pauca dicere , quod in eo imitator non sit . 
Itaque vates alii , dum hoc studio semper certant , pauca interim paucisque in locis imitatione assequuntur . 
Contra Homerus pauca admodum praefatus modo virum , modo mulierem , interdum mores aliquos inducit ; . 
Haec , quae de unitate fabulae diximus , sunt intellegenda quoad ipsam fabulae substantiam . 
Ceteroqui constat posse per episodia totam herois vitam ab epico includi per opportunitates quasdam actionis magnae , vel certe aliquas vitae totius partes . 
Sic divinus Maro lib . 
V ex occasione loricae proelium Aeneae ante dirutam Troiam describit factum cum Demoleo : Loricam , quam Demoleo detraxerat ipse Victorapud rapidum Simoenta sub Illio alto etc . 
Similiter saepe episodice ex occasione et natum eum ex Venere commemorat , et futuram vitam resque gestas imminentes lib . 
I in sermone Iovis et in alio sermone eiusdem lib . 
XII etiam apotheosin ipsam describit . 
Magnum etiam artificium ostendit Statius , cum Achilles in fine II libri suam apud Chironem educationem reliquis Graecorum enarrat per episodium familiaris colloquii ; sed maius ostendisset , si utriusque libri obiectum , I et , immo et sequentium , hoc est totam penitus pueritiam et adolescentiam bonus poeta episodice tractasset . 
Idem tenendum erat praeceptum et Silio , potuisset enim aliquam occasionem in medio belli Punici invenire Hannibal narrandi institutionem suam , qua occaisone et unitas fabulae servata fuisset , et magnitudo , et episodiorum ornatus consentaneus . 
Sed quoniam de episodiis incidit sermo , loquamur de iis planius ! 
Episodium est ipsa digressio ut autem termini rerum multi , ita a multis digredi possumus . 
In poesi autem tria spectari diximus lib . 
II : historiam , argumentum et fabulam . 
Episodium igitur , seu digressio ab historia , proprium penitus est epicae . 
In humanis enim actionibus vix contingere potest , ut perfectissimae sint . 
Oportet ergo illis affingere aliquid , ut speciem heroicae , hoc est perfectissimae actionis , habeant . 
Primum hoc est ergo episodium , descensus a particulari ad universalem perfectionis ideam , hoc est ab historia ad argumentum , sive a peregrinante Ulixe ut Ulixe ad peregrinantem heroem ut heroem . 
Hoc genus episodii est essentiale obiectum heroicae poeseos , sub hac enim formali universalitatis ratione tractatur ab epico . 
Secundum genus episodii est , cum rursus ipsum particulare cum certis circumstantiis loci , temporis , mediorumque eventuum iam tractatur iuxta illam ideam epici argumenti : heros navigans . 
Descenditur enim ab heroe navigante ad Ulixem ut heroem navigantem , seu potius universalis idea applicatur particulari Ulixi . 
Et hoc secundum genus episodii tractatum constituit ipsam fabulae substantiam neque destruit ipsius unitatem , sed potius constituit . 
Tertium genus episodii est , cum fit descensus vel digressio aliqua ab ipsa fabula ad res ipsam exornantes apte et commode , et de hoc genere episodii intellegendus Aristoteles cap . 
, ubi laudat Homerum , quod pluribus episodiis exornavit , v . 
g . 
navium catalogo . 
Hoc genus episodii non constituit quidem unitatem fabulae , non tamen eam destruit , sed exornat , nam licet actio magna , seu , potuerit esse sine enumeratione navium lib . 
II , sicut etiam apud Maronem potuerit describi bellum sine lustratione in fine VII et initio X , hoc tamen exornavit ipsam actionem et , et . 
Viso enim apparatu utriusque exercitus in lustratione lector nescio quomodo , vivacius magnificentiusque apprehendit ipsam proelii actionem . 
Episodium ergo huiusmodi est instar vestis , decore exornans et illuminans ipsum corpus fabulae . 
Quartum genus episodiorum est rursus digressio ab episodiis tertii generis , v . 
g . 
cum in episodio tertii generis , seu lustratione armorum , describuntur clipei , galea , thoraces , et ex occasione digreditur poeta brevissime ad historias in illis exsculptas . 
Hoc genus episodii est rursus ornatus tertii generis episodiorum , sicut fimbriae vel limbi in veste sunt ornamenta ipsius vestis . 
Sicut enim vestis est ornamentum corporis , sic fimbria est ornamentum ipsius vestis , atque adeo fabula tota sumpta cum omni episodiorum genere est corpus quoddam unum , quod non desinit ideo esse unum , quia est pulcherrime exornatum . 
Sume enim Aeneam ; is ut Aeneas fuit , historia est , ut est in idea universali , est primum episodium , seu digressio sui ad universale ; ut est Aeneas tamquam heros , est fabula , seu digressio sui ab universali , seu potius applicatio sui ad universale ; ut vero est Aeneas accipiens arma a Venere , est episodium , seu digressio sui tamquam a fabula , hoc est ab Aenea ut heroe navigante ; ut rursus gerit clipeum rerum futurarum notitia pictum , est quartum sui ipsius episodium . 
Sicque Aeneas armatus quater a se ipso digreditur , est tamen in se ipso unus . 
Superiori capite ostendimus , a quo digredi possimus , hoc capita ad quid digredi possimus , ostendemus . 
Suggeremus enim materiam episodiorum . 
Ut docui , digredi possumus ad vitam herois totam vel eius aliquam partem describendam , intellego autem hoc tantum licere beneficio episodiorum tertii et quarti generis explicati cap . 
superiori . 
Digredi possumus per occasionem aliquam ad vitas ceterarum personarum ; sic lib . 
XI totam habes miro artificio descriptam vitam Camillae , familiam , pueritiam , educationem , proelia et mortem . 
Similiter digredi possumus ad aliquam partem vitae , sicut lib . 
VIII digressio est ad Mezentii crudelitatem , initio III ad vitam et mortem Polydori . 
Digredi possumus non tantum ad historias homonym , sed etiam familiarum , brevissime per fictionem aliquam earum origines indagando . 
Sic lib . 
V Cluentiae familiae originem a Cloantho Troiano deducit aliasque alibi creberrime . 
Digredi possumus ad origines urbium . 
Sic ex nomine Capys Campanae urbis originem deducit Maro pluresque alias origines docet in fine Digredi possumus ad historias regnorum , sicuti ad Venetorum originem et Antenoris regnum divertitur lib . 
I , et lib . 
VIII ad regnum Arcadum , lib . 
III ad regnum Heleni et Andromachae . 
Et magis consentanee digredi poterimus ad historiam regni , quod v . 
g . 
fundat ipse heros . 
Hoc fecit Vergilius magno artificio : enim lib . 
I quasi summulam totius historiae Romanae , lib . 
. 
VI ipsam totam historiam Romanam in enarratione Anchisae usque ad tempora Augusti , in fine VIII historiam rursus brevissime repetit et recapitulat totam . 
Deinde historiam totam Augusti verius exsculpit , quam enarrat . 
Digrediemur ad aliqua singularia bella eiusdem regni heroici . 
Sic initio X digressio fit ad bella Punica in sermone Iunonis et Veneris . 
Digrediemur ad consuetudines , caerimonias , mores patrios aliaque huiusmodi , quasi iam antiquitus ab heroe instituta vel obscurvata . 
Eiusmodi enim res maximam habent ex antiquitate gratiam . 
Sic in V digreditur ad ludos et maxime illum equestrem Troia vocatum . 
De aliis consuetudinibus praecepimus lib . 
Praeterea episodice tractari poterunt et mores exterorum regnorum , habitus , caerimoniae aliaque huius generis , quorum exempla in Marone luculentissima habes . 
Digredi possumus ad fabulas , quae interdum feruntur , seu ad apocrypha describenda . 
Hoc enim licere poetae docet Aristoteles ( dummodo nihil fidei vel moribus noceatur ! 
) ita enim expresse cap . 
: ; Si de parum veris arguamur , solvendum hoc modo est : at certe ita esse dicuntur ; . 
Et dat exemplum Xenophanis : ; Sed tamen ita contigit , ut Xenophanes ait : Ferunt haec , quamquam non meliorem fortasse in modum , nihilominus ita se habuere ; . 
Hoc autem fiet exemplo Maronis , qui in clipeis , in galeis , in portis fabulas Chimaerarum , metamorphosim Cygni , fabulam Ionis , fabulam Icari episodice depingit . 
Digredi possumus ad colloquia Dei , beatarum mentium , earum actiones , naturas , facultates aliaque id genus , sicuti Maro ad deos deasve . 
Digredi possumus ad naturae et artis operat ut cervum cicurem , columbam epistolam portantem similiaque . 
Ad actionis multimembris membra , quod explicuimus cap . 
Digredi possumus ad invocationem s . 
Spiritus vel beatissimae Virginis , poetriarum principis , sicut digreditur Maro aliquam rem difficuiorem descripturus ad invocationem Musarum . 
Hoc vero raro est faciendum , quia ut docet Aristoteles , poetam decet ex persona sua quam paucissima loqui . 
Cap . 
proinde inquit : ; Vates Homerus in hoc quoque , quemadmodum et in ceteris , praecipua laude dignus est , quandoquidem omnium unus , quid ipsum deceat poetam , minime ignorat . 
Decet autem poetam ex persona sua pauca dicere , quod in eo imitator non sit ; . 
Adverte hic rem paucis cognitam invocationem et propositionem , initio poematis fieri solitam , demum omnem dictionem , quae ex persona poetae propria directe est , non spectare ad poetam ut poetam . 
Ratio est , quia in his nihil imitatur , sed tantum se imitaturum pollicetur vel certe rem iam expressam proponit . 
Sicut non est statuarii vel pictoris , tamquam statuarii vel pictoris , collocare imaginem , altare vel tabulam proponere apte ad aspectum . 
Tabula enim vel statua etiam in tenebris vel sine illa collocatione est perfectissima imitatio rei effictae . 
Proinde invocationes huiusmodi et propositiones magis spectant ad rhetorem quam ad poetam , sicut Minervam collocare in arce apte ad aspectum pertinet magis ad Eurypylum opticum vel geometram , quam ad Phidiam sculptorem . 
Ideoque non tantum erunt episodia invocatio et propositio , sed maxime erunt episodia , non erunt enim partes poematis , seu imitationis ullo modo . 
Adhibendae tamen sunt , sed brevissime , ut docet Aristoteles , ne videamur in aliena arte gloriari . 
Consideratis terminis episodiorum , a quo et ad quem digrediamur , restat ut viam ab illo ad istum ostendamus , hoc est occasiones , opportunitates , modos episodiorum . 
Si ad res futuras digrediamur , harum sunt tres viae . 
via sermo divinus , solus enim Deus futura novit . 
Sic lib . 
I futuram historiam Romanam Iuppiter , lib . 
X Venus et Iuno bellum Punicum praenuntiant . 
via ad futura digrediendi sunt sermones vel renuntiationes geniorum , multa enim naturaliter eventura praenuntiant . 
Huc revocantur eorundem geniorum picturae , caelaturae , variegaturae , somnia ab illis immissa , portenta , prodigia aliaque id genus . 
via ad futura digrediendi sunt vaticinia homonym , qualibus plenam habes , et potissimum lib . 
VI ( Anchises id facit ) . 
Huc revocantur phaenomena et revelationes vel immediate per Deum , vel mediate per genios . 
Si ad res praeteritas digredimur , via erit excepto Deo vel geniis , vel revelationibus sermones homonym , praesertim senum , his enim decore tribuitur loquela de praeteritis . 
Sic Euander lib . 
VIII episodice commemorat notitiam suam olim cum Anchise . 
Huc revocantur sculpturae , picturae aliaque id genus , ut libri , monumenta , epistolae , quae etiam possent introduci ab epico , ut mirer hoc solum neglectum fuisse a Marone pertinens ad vitae humanae negotiationem . 
Si ad res praesentis temporis , ea per directa episodia solemus describere . 
Sicut ludos describit in V , lustrationem annorum in fine VII , quamquam idem modus etiam rebus praeteritis semel a Marone accommodatus est initio IX , de promisso Iovis facto Cybelae de conservandis navibus Aeneae . 
Si ad res praesentes tempore , sed loco absentes digrediamur , praeter sermonem directum et epistolarem video quendam novum modum , quo repraesentar , possent nimirum si visibiles in aere species angeli boni vel mali ita disponant , ut per eas res absens videatur , hocque apte a poeta describatur . 
Ita aliqui sanctorum patrum res absentes viderunt , ita iuxta interpretes nonnullos , Christum cum tentaret , diabolus ostendit ei in uno loco omnia regna mundi effictis speciebus visibilibus in illo loco vel aeris parte , ubi Christus stabat ; eodem modo nonnulli theologorum docent Christum in instanti hausisse experimentalem scientiam . 
Huc pertinent opera magorum , quae etiam imitandi erit occasio in epica poesi , ut si aliquis magorum eventum aliquem impediat actionis magnae . 
Modi autem digrediendi alii sunt directi , cum poeta in ipso contextu totius actionis digreditur ad locum aliquem , v . 
g . 
insulam , templum , civitatem describendam , ut de abscissa Sicilia ab Italia interveniente mari . 
Alii sunt obliqui , ut cum poeta quasi aliquid aliud agens episodium instituit . 
Describens portam templi v . 
g . 
in VI narravit totam Icari fabulam . 
Alii vero sunt directissimi et quasi ex proposito , cum poeta expresse proponit se digressurum vel saltem implicite lib . 
IX : Quis deus , o Musae , tam saeva incendia TeucrisAvertit . 
. . ? 
Opportunitas vero episodii duplex est : altera conficta , cum v . 
g . 
confingit poeta nomen alicuius personae ( poetae enim est , ut docet Aristoteles cap . 
, nomina imponere ) ex eoque ficto nomine digreditur ad episodium v . 
g . 
derivandae alicuius familiae , ut lib . 
V : . . Mnestheus , genus a quo nomine Memmi . 
. . 
. 
. . Sergestusque , domus tenet a quo Sergia nomen . 
Eadem diximus iam de nomine montium Palinuri , Miseni , Caietae . 
Alia vero est opportunitas assumpta et oblata simpliciter v . 
g . 
lib . 
VI naturali Cumaei antri situ et profunditate utitur Maro tamquam occasione episodii texendi descendentis illae Aeneae ad inferos . 
Generalissime vero loquendo , si episodium erit penitus extraordinarium et mirumi tunc opportunitatem suam , sive exigentiam sui trahet ex fonte difficilis , de quo egimus lib . 
II cap . 
Si vero texenda erunt ordinaria , tunc trahentur ex fonte facilis , iuxta caput exigentiae possibilium ordinarie actionum , de quibus fuse toto libro Reliqua , quae de episodiis dicenda essent hoc loco , v . 
g . 
de epiphonematis : Tantae molis erat Romanam condere gentem vel de gnomis , quas solent epici ponere post aliquam actionem descriptam , iam egimus lib . 
II de et lib . 
I cap . 
Ex unitate autem fabulae et episodiis eam ornantibus magnitudo consequatur oportet . 
De hac quaedam ex Aristotele accipe ! 
Necessitatem eius , quam declarat acutissima similitudine simulque docet ex magnitudine magnificentiam quandam et pulchritudinem fabulae consequi . 
; Ad haec ; , inquit , ; pulchrum sive animal , sive quodcumque ex aliquibus compositum non ordine tantum , verum etiam congruenti magnitudine constare debet , siquidem ex magnitudine ordineque pulchrum oritur ; . 
Deinde in eadem similitudine pergens docet duo vitia extrema in fabula vitanda esse : exiguitatem et vastitatem . 
; Nam sicuti fieri non potest , ut perexiguum omnino animal pulchrum appareat , quandoquidem quae in insensibili tempore videntur , eorum visio confunditur pari ratione nec illud , quod omnino sit permagnum , ipsa enim visio simul fieri non potest totius illudque totum valde magnum , saltem iuxta aliquas partes , e contemplantium consideratione elabitur , ceu si decem milium stadiorum esset animal ; . 
Docet primo per similitudinem eandem , secundo etiam per definitionem propriam , qualis debeat esse magnitudo in fabula : ; Quapropter sicuti tum in corporibus , tum in animantibus magnitudinem inesse decet talem , qualem probe oculis usurpemus , ita et in fabulis longitudo inerit , quam quidem memoria facile complectamur ; . 
Haec cap . 
universim de fabulae magnitudine . 
Rursus vero cap . 
particularius docet , quae magnitudo debeat esse fabulae epicae : ; Longitudinis ; , inquit , ; praefinitio sit , ut principium fabulae simulque finis conspici possit ; . 
Essentia ergo huius magnitudinis consistet in mensura quadam adaequata eiusque correspondentia cum memoria nostra , quae simul possit et initium fabulae , et eventum totalem reminiscendo comprehendere . 
Magis adhuc particulariter cap . 
illuminat hanc magnitudinem deosque terminum huius magnitudinis esse ipsum eventum fabulae ibique desinere debere poetam , ubi ad commodam fortunam ex incommoda sive ex commoda ad incommodam perpetua serie mutata fuerit . 
Indifierens autem est hoc praeceptum de tragoedia et epopoeia ; epopoeiae enim tenninus est v . 
G . 
, cum post tot calamitates et dubia bella Aeneas occidit Turnum , hoc enim ipso ex incommoda fortuna ad commodam iam venit . 
Tragoediae autem v . 
g . 
ibi finis est , cum Oedipus ex commoda fortuna , in qua ignoravit suas calamitates et incestum , venit ad incommodam , cum incestum agnoscit . 
Docet maiorem esse debere magnitudinem epopoeiae quam tragoediae : ; Differt autem ; , inquit cap . 
, ; epopoeiae contextus a tragico longitudine ; ; immo docet plures tragoedias in una epopoeia includi . 
Idemque repetit cap . 
et cap . 
rursusque cap . 
: ; Quippe ; , inquit , ; proprium epopoeiae est posse plurimum in magnitudinem excrescere in eaque plures veluti partes transactas conglutinari ; . 
Dat autem rationem : ; Quapropter ; , inquit , ; cum hac praerogativa polleat , tum facilem ad magnificentiam aditum habet , tum ad auditorem subinde levandum , neque non dissimilibus episodiis cuncta ad peragendum ; . 
Ob eandem rationem cap . 
negat parem esse unitatem epopoeiae et tragoediae . 
Ait enim magis esse unam tragoediam , seu maioris unitatis , quam epopoeiam , quia plures tragoediae latent in una epopoeia . 
Vituperat ergo eum , qui in epopoeia rigidissimam sequeretur unitatem parem tragicae , quae una omnino est . 
; Quare ; , inquit , ; si unam isti ( id est epici ) fabulam composuerint , necesse est eam vel brevem nimis instarque muris caudae apparere , vel si ad iustae mensurae longitudinem produxerint , quasi vinum dilutissimum ; ; , ubi docet magnitudinem in epopoeia maiorem esse ideoque minorem unitatem , sicut e contra in tragoedia minorem esse magnitudinem ideoque maiorem unitatem . 
Utrumque autem pulchrum esse , si sit intra suam magnitudinem , alias turpe futurum , si vel epopoeia minor , vel tragoedia maior sit , sicuti si formica magnitudinis esset leoninae vel leo sit parvus instar forvaicae , utrumque enim eo ipso turpe esset . 
Haec rursus ex unitate et magnitudine oritur . 
Vocat autem illam Aristoteles ( cap . 
) in concreto totum definitque statim : ; Totum est , quod principium , medium atque finem habet . 
Principium illud esse dicimus , quod non necessario post aliud est ; , v . 
g . 
initium fabulae seu Aeneidos , Sinonis fraus in II , quod non omnino est necessario post aliud . 
Quandoquidem concrematio Troiae non est facta a bello praecedente decenni , sed solum a stratagemate Sinonis per equum ligneum , itaque etsi concrematio Troiae est necessaria post stratagemai non tamen stratagema est necessario post bella . 
Medium autem fabulae dicit esse , quod aliquo est posterius et aliquo prius , v . 
g . 
tota navigatio et dubia bella Aeneae . 
Finem porro fabulae docet esse , quod necessario est post omnia , et post quod non necessario sint alia , v . 
g . 
in Aeneide occisio Turni , in Iliade occisio Hectoris . 
Ex his igitur tribus constat substantia integritatis fabulae . 
Nota tamen hic integritatem fabulae constare materialiter ex principio et medio , formaliter vero ex eventu ! 
Praeterea non debere eventum omnino ultimatum esse , sed ita ultimumi ut possit habere rationem ultimi respectu partium praecedentium in fabula . 
Hic autem est remotio finalis impedimentorum et totalis in ordine , v . 
g . 
ad quiescendum in Italia secure vel ad exscindendum Iliumi hic occiso Hectore , ibi Turno . 
Si enim alius poneretur ultimatus eventus omnino , post quem nullus alius omnino sequi possit , sane et saturaretur lectori et non iucundum esset poemai si non illi aliquid relinqueretur cogitandumi sicut turpis esset cauda , qua iam longior dari non posset puta in mure vel in leone . 
Videor mihi videre in duobus Aristotelis verbis quiddam latens , in quo formaliter consistat integritas ipsa , inter se proportionata et congrua , simulque totum hunc librum recapitulans , hoc est unitatem , magnitudinem , magnificentiam pulchritudinem et integritatem fabulae . 
Capite enim : ; In epopoeia ; , inquit ; plures partes transactas conglutinari permissum est , quibus sane , perinde ac sibi propriisi poematis ipsius quasi gravidus augetur uterus ; . 
Considero enim ex his verbis fabulam esse admirabile quoddam animal , se ipsum non tam augmentans per nutritionem , quam pariens potius per continuam aggenerationem ideoque vi quadam occulta in se ipso crescens , vel potius se ipsum pariens perpetuo , servata nihilominus unitate sui . 
Video enim duplices esse partes in fabula , ex quibus integritas eius formalis oriatur perpetuo , et non tantum in fine , ut dixit Aristoteles , non enim tantum integrum animal est per caudam , sed et per pedem , immo et singulae partes integritatem suam habent , ex quarum connexione totalis integritas oriatur . 
Video ergo alias esse partes in fabula , quae sint respectu consequentium partium quasi conceptus , alias autem , quae sint respectu praecedentium quasi partus . 
Immo una pars respectu prioris est partus , respectu posterioris conceptus , atque adeo omnes se invicem et concipiunt , et pariunt , hocque modo poematis ipsius semper quasi gravidus augetur uterus . 
Clarius loquar : Illae partes sunt conceptus , quae semen suscipiunt , sed occultum quodammodo , consequentium partium fabulae , quod semen occultum sit et non appareat lectori ; v . 
g . 
Anchises et Harpyia in III vaticinantur Aeneae tunc illum venturum in Italiam , cum mensas vorabit . 
Hic est conceptus . 
Cum autem initio VII nescius Aeneas venit in Italiam et quadras consumit , et ex voce Ascanii cognoscit se mensas vorare , iam est hic partus . 
Quod enim in lib . 
III occultum erat et proseminatum , iam nunc enascitur , et cum impletur , quod praedictum erat , iam enascitur ratio integri . 
In talium ergo partium tam mirabili et occulta connexione integritas fabulae totius consistit non in solo fine ultimos ; sed hoc postea accuratius lib . 
Ut autem proprius loquamur de fabulae integritate eiusque partibus , omnes quidem necesse est partes aut esse conceptum , aut partum , non tamen omnes simul esse oportet et singulas et conceptum , et partum . 
Si enim de totali integritate totius fabulae loquamur , principium , seu prima pars fabulae , erit dumtaxat conceptus , sed non partus . 
Concipiet enim alias posteriores se , a nulla priore concepta , v . 
g . 
per Sinonem concrematio Troiae est conceptus totius fabulae consequentis , in Troia enim cremata est semen fugae Aeneae ad aliam quaerendam patriam . 
Media autem pars tota est partus quidem respectu principia sed est conceptus respectu ultimati eventus . 
Finis rursus , sive ultima pars fabulae , est quidem partus respectu priorum duorum : et principii , et medii , sed non est conceptus . 
Eventus enim ultimus est sterilis , non pariens ulteriorem terminum . 
In illo autem formalius consistit integritas ipsa fabulae ; v . 
g . 
occisio Turni est ipsa quieta consessio in Italiam navigantis Aeneae et ita fabula tamquam mirabile quoddam animal se ipsum totaliter parit . 
Si autem integritas singularium eius partium particularis observetur , similis ratio apparet , quomodo una pars alteram concipiat et una quaeque , maxime in medio , unius sit partus et alterius conceptus . 
Iuppiter v . 
g . 
lib . 
I mittens Mercurium ad Poenos , ut benigne excipiant Aeneam , est conceptus medius , receptio vero Aeneae est partus ; rursus receptio Aeneae est conceptus , ut a Didone retineatur , retentio vero ipsa est partus . 
Iterum retentio est conceptus mittendi Mercurium ad Aeneam , ut a Didone discedat , discessus vero ipse est partus . 
Sicque partes mediae fabulae - ut peripatetice loquar - occasionantes et occasionatae sunt partus ipsi et conceptus . 
Procurandum enim est , ut integritas fabulae non qualemcumque habeat magnitudinem , sed penitus connexam et illigatam . 
Neque enim , si seces bovem in quattuor partes , dicere poteris integrum , etiamsi videas omnes partes . 
Integritas ergo consistit formaliter et in magnitudine , seu partium omnium sufficientia , et insuper in illarum connexione . 
Nota autem breviter illas praecipue partes esse conceptum et causam praecipuae pulchritudinis fabulae , quae eventum ulteriorum partium caelant in se et occultissimum quoddam semen ac minimum futurae veritatis magnae et apertissimae quodammodo in se illigant ! 
g . 
monet Apollo in III , ut Aeneas petat illam regionem , ex qua oriundi erant Troiani . 
Semen hic est futurae veritatis . 
Anchises ergo imprudens monet Cretam adeundam esse , Mons Idaeus ubi et gentis cunabula nostrae . 
Hic est illigatio seminis , seu ipse conceptus fabulae , magis enim adhuc implicatur futura veritas clarissima . 
Mox tamen consultis Penatibus addiscit Aeneas Creta discedendum esse in Italiam , inde enim Dardanum ortum et Iasium , auctores Troianorum . 
Discessus ergo ex Creta in Italiam est partus praecedentis partis , sed rursus eadem pars est conceptus occultissimus insequentium difficultatum . 
Neque enim Penates explicaverunt satis , qua via eundum esset , quae tempestates perpetiendae , qui populi medii adeundi . 
In quo perpetuo veritatum conceptu et partu dubio et perplexo formaliter consistit augmentum , vel potius aggeneratio illa perpetua fabulae , quam non satis Aristoteles dare explicavit , nam illa , quae cap . 
de connexione et solutione fabulae indicavit , tantum totalem integritatem fabulae insinuant . 
; Connexionem ; , inquit , ; appello totum id , quod a principio ad ultimam usque pertinet partem , ex qua mutatio fortunae fit ; . 
g . 
libri primi sex usque ad adventum Aeneae in Italiam lib . 
VII sunt connexio , seu nodus quidam difficultatum impedientium varie eventum actionis magnae . 
Libri vero sex posteriores sunt altera pars fabulae , quae vocatur ab Aristotele solutio . 
Vocat enim solutionem , in qua mutatur fortuna , seu principium mutationis fortunae ad finem usque . 
Et magnitudo et integritas fabulae ortum trahunt a magnitudine et integritate actionis magnae . 
Magnitudo rursus actionis magnae consistit in capacitate minori vel maiori actionum particularium sibi subordinatarum . 
Rursus et ipsa actio magna est , et actiones subordinatae magnae sunt , vel a magno eventu , vel a magnis ad illum mediis , vel a magnis eius impedimentis itemque magnis ad illum auxiliis . 
Impedimenta rursus et auxilia , et ipse eventus magna sunt a quantitate , ut ita dicam , personarum vel naturali ut in divinis personis , quae immensae et infinitae sunt , vel a geniorum , quae se indefinite in loco extendunt , v . 
g . 
ad spatium unius civitatis , vel ad spatium unius domus , iuxta unius cuiusque sphaeram activitatis . 
In humanis etiam sunt nonnullae extraordinariae molis , ut Gigantum . 
Vel rursus magnitudo actionis crescit ex quantitate , ut ita dicam , morali personarum , v . 
g . 
regum , heroum , fortium virorum , sanctorum . 
Auget magnitudinem actionis et integritatem ac magnificentiam magnitudo loci , in quo exercetur actio magna , ut Aeneas agens in inferis , in terra , in aqua , in aere , in caelo , rursusque in toto orbe , in Africa , in Asia , in Europa . 
Eandem actionis magnitudinem auget temporis magnitudo , praecipue in epopoeia , cum Aristoteles cap . 
doceat : ; Tragoediae ; , inquit , ; intra unius potissimum solis vel paulo plus minus ve periodum actio est , quandoquidem epopoeia temporis spatio non urgetur ; . 
Suffragantur magnitudini et integritati actionis instrumentum , modus , effectus ceteraque , de quibus libro superiore egimus . 
Miramur vero Scaligerum , qui ex professo de poetica conscripsit , haec , quae diximus de unitate , magnitudine et integritate fabulae , ne somniasse quidem , sicut neque de illis , quae de universalitate diximus et possibilitate tribus integris libris . 
Immerito ergo contra Aristotelem non tam argumentatur , quam declamitat , cum illum re vera videatur non satis intellexisse vel certe illius praecepta in Marone non potuisse recognoscere . 
Monemus vero semel neque quattuor insequentium librorum materiam eum vel primis attigisse labris . 
Hactenus materiam dumtaxat poeseos et inanimum ipsius corpus tractavimus , ut ipsa natura , cum embryonem format . 
Nunc ad ipsam poeseos formam accedemus animamque illius corpori infundemus , i quae consistit in assecutione finis ulterioris non quomodocumque imitandi rem , sed in ordine ad docendum et praecipue humanam vitam conformandam , quod hoc libro fademus ; deinde in ordine ad delectandum ( delectando enim , et suavissime , dicunt poetae veritatem ) , quod perficiemus lib . 
VII ; tum ad movendum , de quo agemus lib . 
Quod ad doctrinam fabulae attinet constat et ex Horatii , et ex Aristotele , et ex omnium consensu proprium esse poetarum docere . 
Ipsum autem istud docere video duplex esse : aliud directum , cum poeta omnium artium et scientiarum in contextu ipsius fabulae utitur apparatu v . 
g . 
philosophia in describendis nubibus , fulminibus , theologia in phaenomenis deorum , ethica in describendis moribus hominum vel sermonibus . 
Alterum autem docere est obliquumi seu allegoricum , et penitus occultum , de quo accuratius agemus suo loco hoc libro . 
In quo etiam allegorice traduntur et occulte omnes disciplinae , sed praecipue moralis philosophia ad humanam instituendam vitam . 
Dividimus ergo librum hunc in duas partes : encyclopaediam directam et obliquam . 
Ostendimus quidem heroem ipsum lib . 
II habuisse artes omnes liberales , rursusque lib . 
III cap . 
varias artium personas descripsimus . 
Nunc aliud nobis negotii est . 
Non enim herois vel aliarum personarum , sed ipsius fabulae vel poetae encyclopaediam directam explicamus . 
Ordimur autem a nobilissima artium omnium . 
Poetica Hanc itaque etiam docere debet poeta ut alias , immo hanc duplidter : et exemplo , et praecepto . 
Ipsum enim eius opus exemplum est , praecepta vero in ipso opere aliquatenus includere debet . 
Miror Maronem utrumque fecisse exactissime . 
Ut enim exemplum dedit perfectissimum ipsius epopoeiae eiusque omnium virtutum , tam quae ad inventionem fabulae universalis , unius , magnae , integrae , doctae , suavis , patheticae pertinent , quam quae ad dispositionem et elocutionem exactissimam , sic etiam praecepta praecipua brevissime lib . 
IX in Cretheo poeta exhibuit : assiduitatem , diligentiam , naturae bonitatem et vim cum arte coniunctam et praeterea , quod praecipuum est , phantasiae per experientiam ad rerum ipsarum imagines assuefactionem . 
Bellis enim illum interesse fingit et in medio bellorum strepitu a diligentia non desuescere et secessum in tumultu habere . 
Expressit ergo in illo illud universalissimum Aristotelis ( cap . 
) praeceptum : ; Quapropter vel versatilis ingenii viri , vel furore perciti poetica est . 
Etenim poetarum aliqui ab ipsa natura ad poeticam bene formati sunt , aliqui autem a mente abstrahuntur ; . 
Rursum praecepta simul omnium specierum poeseos , quantum fieri commode potuit , in exemplis particularibus tradidit Maro : Epopoeiae in ipsa . 
Tragoediae in collocutionibus calamitosissimarum personarum , quarum affectibus nihil re vera par habet Seneca tragoedus , si bene expendantur . 
Quare laudo vehementer operam Ioannis Lucienbergii , qui in decem tragicomicos actus ita apte distribuit , ut ex suis verbis vix aliqua addat . 
Proinde et comoediae exempla habes et in medio IX , et toto lib . 
IV pulcherrimum . 
Margitem habes lib . 
II in Sinone et lib . 
III in Achaemenide . 
Satiram et mimum habes penitus lib . 
XI , alteram in oratione Turni exquisitissimam , alterum in oratione Drancis . 
Lyricae poeseos usum et proprium habes specimen lib . 
VIII in pulcherrimo Herculis hymno : . . tu nubigenas , invicte , bimembres HylaeumquePholumque manu , tu Cresia mactas Prodigiaet vastum Nemeae sub rupe leonem . 
Nullibi enim melius Pindarus aut Horatius . 
Veram spirantemque elegiam habes lib . 
IX in querela matris Euryali , ut omittam orationem Euandri in XI Epigramma par omnibus Martialis epigrammatis habes lib . 
III : Aeneas haec de Danais victoribus arma . 
Expende acumen , animam epigrammatis ! 
Suspendit enim tropaeum victus de victoribus . 
Id enim est affinitas dissentanei et consentanei . 
Omitto hic notitiam fabularum poeticarum , Iopam in I , Musaeum et Orpheum in VI , in quibus et materia , et forma , et accidentia poeseos explicantur . 
Rhetorica Haec quoque adaequatissime latere potest in fabula iuxta sua et praecepta , et exempla . 
Quomodo autem insit in , docuimus et lib . 
II in persona Aeneae oratoris , et lib . 
III cap . 
in oratore , et lib . 
IV accuratius , ubi artem rhetoricam Maronis contulimus cum arte Tulliana . 
Nunc eadem de re nihil habeo novi dicere , nisi nihil penitus inesse in Cicerone , quoad inventionis , dispositionis et elocutionis vim , quod non sit in variis in Marone orationibus variarum personarum . 
Immo contra , si otium esset , manifeste declararem esse quaedam lumina orationis in Marone , quorum vestigium in Tullianis Orationibus nullum est . 
Lege Cerdam nostrum in commentariis Maronianis et Scaligerum lib . 
III grammatice Maronis orationes resolventem gloriantemque merito id ante se nullum praestitisse grammaticorum ! 
Consule et Macrobium de rhetorica et eloquentia Maronis disputantem ! 
Historia Huius leges et praecepta , et modum ac formam ipsam historiam conscribendi , loca , tempora resque varias describendi habes exemplum Livianis historiis perfectius lib . 
II et III , in quibus tamquam historicus narrat Aeneas suos casus et patriae . 
Notitiam vero rerum et temporum habes in fine VI , initio X , in fine Antiquitates praeterea , eruditiones , mores regnorum , caerimomas , ritus sacrorum totumque thesaurum , quo se nunc iactant omnes antiquarii , habes lib . 
III , V , VI , VII , tota . 
Consule Macrobium , qui scientissimum omnis eruditionis fuisse Vergilium prolixe probat exemplis , quem nunc citandi otium non habemus ! 
Medicinae peritia Haec sufficienter lib . 
XII insinuata est a Vergilio de industria in persona Iapygis . 
Notat vero Macrobius ceterique auctores , qui de Maronis vita scripserunt , illum fuisse praestantissimum sui saeculi medicum . 
Musica In Cretheo lib . 
IX , in Iopa lib . 
I , in Orpheo lib . 
VI vel quoad materiam , vel quoad formam , vel quoad instrumenta tradita est breviter a Marone . 
Eius vero usus ad res sacras commendatus lib . 
VIII : Tum Salii ad cantus incensa altaria circum . 
. . 
Hic iuvenum chorus , ille senum , qui carmine laudes Herculeaset facta ferunt . 
Dialectica In nodis illis inextricabilibus argumentorum tota penitus tradita est , qui cemuntur a bono logico in tot Orationibus Maroonis . 
Expende , quaeso , duas dumtaxat orationes , Turni et Drancis , aliasque , si placet , duas , Veneris et Iunonis initio X , tum maxime Didonis in IV , quam vehementer digladiantur ex omnibus dialecticis locis desumptis syllogismis , enthymemate , sorite , inductione , exempo , epichiremate , Electra , crocodilo , quae privatim expendenda cuique relinquo . 
Grammatica Haec , nescio , an cuiquam plus quam Vergilio debeat . 
Congruae enim locutionis exempla apud Priscianos , Diomedes ceterosque omnes grammaticos sollertiores ex nullo plura reperias . 
Immo et rhetoricorum praeceptorum exempla Quintilianus ex ipso Marone seligit neglecto saepius Tullio . 
Praeterea verborum apud Maronem nitor communium , usus , constructio , antiquissimorum verborum illustratio novorumque inventio plurimum Romanam grammaticam locupletavit . 
De quo , quaeso , vide Macrobium , perpetuum illum Vergilianae maiestatis admiratorem . 
Harum quoque universitas artium proprium habet in fabula locum , cuius ratio a priori est necessaria , quia actio herois magna ceterarumque personarum actiones , impedientium vel iuvantium , instrumentis v . 
g . 
diversissimis indigent ad suas actiones peragendas . 
Hoc iam lib . 
III in exemplis fuse ostendi : in architecto , pictore , fabro , sculptore ceterisque . 
Ad haec necesse est in ipsa actione opera artis multa intercurrant , in quorum descriptione satis clare praecepta condendorum ipsorum operum exprimi debent , iusta exigentiam perfectae descriptionis . 
Eiusmodi sunt civitates , templa , domus , imagines , statuae aliaque eiusmodi unfinita . 
Ipsa quoque philosophia , si tota iuxta suas partes secta consideretur , penitus doceri potest in fabula , sive speculativam , sive practicam philosophiam consideres . 
Accipe enim Homerum , primum epopoeiae patrem , nihilque in illo reperies , quod non philosophiam oleat . 
Initium sumamus ab ipso initio naturae seu mundi . 
Hoc descriptum habes v . 
Secundo , elementorum ortum et dissolutionem v . 
, v . 
de aeris natura , de terra vero et rursum de aere deque igne A v . 
, ipso initio , v . 
, v . 
, O v . 
De aqua vero O v . 
, de concordia elementorum v . 
, de elementorum qualitatibus et mixitione , et contrarietate J v . 
, v . 
et De unitate mundi , de termino mundi . 
, A , de sole . 
v . 
, Odys . 
ipso initio , de forma solis . 
t , de magnitudine L , de cursu . 
Q , de vi . 
G , . 
m , de ceteris sideribus . 
, de circulo Ursae , Orionis , Bootis Odys . 
, de terrae motu . 
Y ipso initio , ubi fingit Neptunum terram concutere , de praecedentibus signis terrae motum . 
, . 
R , de consequentibus effectibus terrae motum , v . 
g . 
ventis , . 
Y , de eclipsi solis interveniente luna . 
x et . 
u , de ventorum natura humida . 
e , de ordine ventorum . 
e , de oppositionibus . 
e et , de pluviis earumque ortu passim . 
Exactius haec tamen longe Maro noster , si ea , quae de ventis , de iride , de fulguribus deque ceteris rebus omnibus physicis perscripsit , compares cum Homeri philosophia , quam idcirco hic tibi brevissime citavi . 
Expende , obsecro , solam fulminis naturam tam subtiliter indagatam lib . 
VIII : His infomnatum manibus iam parte polita Fulmenerat . 
. . 
Tres imbris torti radios , tres nubis aquosae Addiderant , rutili tres ignis et aliiis austri Fulgorestunc terrificos sonitumque metumque Miscebantoperi flammisque sequacibus iras . 
Habes totam subtilitatem de hoc meteoro : materiam eamque remotam et proximam , formam , figuram , vim , mobilitatem , causam efficientem , finalem , denique effectus omnes , signa , opera , circumstantias fulminis . 
Expende autem hic , quae diximus in de Vulcano meteorologice ! 
Pari modo in singulis laudem Maronis maiorem ostenderemus quam Homeri totam ingressi philosophiam , si temporis copia esset . 
Tu tecum ipse , quaeso , compara hos , quos signabo , locos Homeri cum reliqua Maronis philosophia et ab utroque disce , a Marone tamen perfectum fabulam tuam philosophice tractandi Subtilior itaque pars philosophiae de anima ex sententiis Platonis et Pythagoreorum est : . 
Y , . 
l et , . 
w , . 
l Naturam etiam inferioris in homine partis , v . 
g . 
affectus , in corde esse , et animam praecipue , habes : . 
a initio , . 
W , , , Concupiscentiae sedem esse in ventre : . 
s , Odys . 
r Iram v . 
g . 
esse sanguinis effervescentiamr . 
A Sed quam hoc vivacius Maro in Turno et verbis initio XII , omitto ( tu enim ipse tecum privatim expendes ) , naturam praeterea ammalium omnis generis : aquilarum , cycnorum , gruum , delphinorum , cete , serpentum , leonum , taurorum , canum , cervorum , luporum , formicarum . 
Muscam tamen Homericam non dignatus est Maro Romanus suae epopeiae magnificentia . 
De practica medicina , prout est ars , iam diximus . 
Nunc agemus de speculatrice . 
Medicina speculativa Compara Homerum quoque in huius cognitione cum Marone nostro i Indagat ergo Graecus : Causas morborum universales : W , C , E ; Discrimina morborum : . 
l ; Moderatum usum cibi : h , vini vero naturam et usum : . 
j , . 
Z , . 
T , . 
h , . 
i et ; Somni naturam et utilitatem : . 
d , o , . 
u ; Aeris temperiem : . 
d ; De animi deliquio eiusque cura : . 
E ; Lavacri usum et unctionis : . 
K in fine , . 
c Metaphysicae vero rationem uterque divinissimus calluit vates , cum insint in eorum contextibus vestigia clara cogniti entis ut entis universalissime , accidentium praeterea substantiaeque naturae , distinctionesque et passiones rerum , unum , verum , bonum . 
Philosophia vero , ut practica est , vel contingit personam unam , quam recte instituat ad bene beateque vivendum , et est ethica ; vel aliquam societatem plurium personarum , in una v . 
g . 
domo vel familia , earumque bonam is institutionem , et est oeconomica ; vel certe unam integram civitatem vel rem publicam instituit , et est politica ; hanc vero si non domi tantum instituit , sed etiam in bello foris , strategotica vocatur . 
Has omnes , praecipue practicas , philosophiae partes , et potissimum ethicam , universa fabula sparsam debet habere , hoc enim est , quod Horatius docet oportere poetann . . idonea dicere vitae , et alibi : Et prodesse volunt et delectare poetae . 
Plato etiam poetas vitae humanae magistros appellat . 
Harum vero omnium scientiarum iam nos semina in Marone contineri ostendimus in fine II totoque libro Ostendimus enim et in heroe ipso , et in ceteris personis omnia officia vitae humanae ; monstravimus enim omnes actiones possibiles earumque exigentias . 
Insuper et vitiosas examinavimus , quas etiam poetae exprimere necesse habent ad avertendum ab eis legentium animum . 
Superesset tantum , ut fines bonorum et malorum accuratius examinemus , sic enim tota ethica ex officiis et finibus constaret nobis , totaque insuper politica , oeconomica etc . 
Sed satis est , si id privatim exopendas in poenis variis lib . 
VI descriptis , quas patiuntur varii scelerati , praemiisque variis diversorum bonorum per Elysios campos . 
Nunc tibi tantum breviter capita quaedam ex Homero totius ethicae suggeram . 
Ethica Superiorem partem in homine inferiori debere reluctari expende . 
A , ubi Achilli dubie irascenti occurrit Minerva , id est ratio . 
Expende ett . 
u , . 
T , . 
I , . 
C Sententias variorum philosophorum de felicitate beataque vita : Epicureorum habes expressam in sermonibus et colloquiis conviviorum in , Stoicorum vero et Peripateticorum tota reliqua poesi . 
De patientia eorum et tolerantia , quae a deo immittunturr . 
O , O , De gloriae honesta cupiditate : . 
M De sapiendo in prosperis : . 
J Generatim vero animadverte , cum homo participet naturam et divinam , et belluinam : divinam iuxta rationis imperium et partem superiorem , belluinam iuxta appetitum et partem inferiorem , sapientissime et ethice plane inducere et Maronem , et Homerum virtuose operantes vel iuxta superiorem partem heroes , vel homines similes diis , vel certe agentes auxilio deorum , Ulixem Minervam , Priamum Mercurii , Aeneam Veneris etc . 
Ideoque et Homerus agentes virtuose comparat cum diis . 
B , sicut et Maro quietum Aeneae animum Apollini in IV comparat , at vero , e contra , vitiose agentes et iuxta inferiorem partem uterque semper comparat cum bestiis , v . 
g . 
Homerus iracundos cum pantheris : . 
K et . 
R , immoderate dolentes lusciniae : . 
p ; sicut et Maro irascentem Turnum initio XII leoni et tauro , timidos lupo fugienti in silvas , cupidos vero et feroces lupo raptori . 
Oeconomica In hac innumera dici possent . 
De educatione liberorum illud insigne Maronis IX : Non ita me genitor bellis assuetus OpheltesArgolicmn terrorem inter bellique labores Sublatumerudiit . 
. . Diligens pater est Euander , qui filium , etiamsi unicum , fortissimo imperatori instituendum tradit : . . sub te tolerare magistro Militiamet grave Martis opus , tua cernere facta Assuescatprimis et te miretur ab annis . 
Officia vero coniugum , patris , matris , liberorum , fratrum , sororum , curam domus , familiae habes apud Maronem luculentissime . 
Expende tamen et apud Homerum Penelopem , Telemachum , Ulixem , et sigillatim uxores non debere scire arcana maritorum : . 
A Cetera vero officia mixtim expender . 
D , . 
X , . 
W , . 
r , b Maior tamen in his universalitas apud Maronem et varietas . 
Dido enim sola regina sine marito , Euander solus rex sine coniuge , Latinus uxoratus ; rursus Latinus unicam filiam , Euander unicum filium habet , Helenus in III nullum . 
Hoc ad varietatem in omni statu oeconomicae efformandam fecit vates . 
Politica Patet ipsa per se latissime in Marone . 
Homerum addo , quem Maroni compares ! 
Omnes ergo rei publicae formas docet : Monarchiam , seu regnum , tamquam praecipuam et optimam rei publicae formam tota commendat poesi . 
Mirare illud : A ! 
Optimatum dominationem : . 
J Popularem potestatem . 
S Contra vero vitia singularum partium ostendit : tyrannidem regno oppositam : . 
s , paucorum potentiam contra optimates : . 
a , plebis autem dominationem et furorem saepe . 
Duas rursus quasi facies rerum publicarum in clipeo Achillis : . 
S , unam pacatam et serenam , alteram militarem et actuosam per duas civitates effictas commonstrat . 
De publico consilio rursus docet : . 
B , de vigilantia principis : . 
B , de oboedientia civium : . 
B , qualis rex debeat esse : . 
b , . 
d Subtilius tamen multa Maro noster , ut de acquirendis regnis per affinitates et connubia , lib . 
VII de Lavinia scribens : Multi illam magno e Latio totaque petebant Hesperia . 
. . , de foederibus et vicinitatibus principum ambiendis lib . 
VIII , de sequelis politicis sagacissima illa : Gens eadem , quae te , crudeli Daunia bello Insequitur ; mox si pellant , nil afore credunt , Quin omnem Hesperiam penitus sua sub iuga mittant . 
Religiosiorem etiam politicam , quam Homerus , fecit Maro . 
Pugnat enim non tam pro regno Aeneas , quam pro religione propaganda lib . 
I : Inferretque deos Latio . 
. . 
Sacra deosque dabo . 
. . ( lib . 
XII ) . 
Primos deos , ut auctores , ita participes vult regni : Dis sedem exiguam patriis litusque rogamus Innocuum . 
. . Uterque autem et Homerus Graecos , et Maro Troianos sacrificantes , templa vel aras diis statuentes , canentes superis introducunt . 
Quod in politica prima religionis causa est . 
Strategotica , sive scientia militaris Iam plurima ostendimus ex Marone lib . 
Addo nunc militarem cautelam lib . 
IX : Namque ita discedens praecepcrat optimus armis Aeneas : . 
. . 
Neu struere auderent aciem , neu credere campo ; Castra modo et tutos servarent aggere muros . 
Haec est illa bellandi ratio Belgica , qua usus hostis etiam patriam nostram pessumdat . 
Expende ibidem lib . 
IX vigilantiam Troianorum , opera Rutulorum : testudinem , scalas , fossas , pontes , propugnacula , fossarum impletionem per sarmenta ! 
Expende et apud Homerum primo loco equitatum poni in exercitu D , utrimque esse ductores et in fronte exercitus , et in tergo , in medio vero debere esse regem : apud Maronem initio IX , et apud Homerum : , , et L initio . 
Haec fuit causa , cur nonnulli sapientissimi imperatores in castris vel oppugnantes , vel obsessi culcitrae loco alii Homerum , plures autem Maronem in somno habuerint meritoque Aelianus , qui scripsit de instruendis aciebus , ait Stratoclem , Hermiam et Frontinum , praecepta militaria hausisse ex Homero , quae in unum collecta conscripserunt . 
Arithmetica Intellego illam Pythagoream , quam maxime uterque poetarum de unitate ac binario , de pari ac impari suo poemati insperserunt . 
Putabant enim unitatem Pythagorei bonorum esse , binarium vero malorum , v . 
g . 
valetudinem in homine et in aere salubritatem unitatem esse , tempestatem rursus in aere et in homine morbos esse binarium , ex plurium enim contentione malum nasci . 
Semper ergo unitatem amat Homerus , binarium vero repudiat ; vide B , u Utitur autem uterque numero impari in describenda rerum perfectione . 
Vocat enim septemplicem clipeum , trilicem loricam , septem ostia Nili terque quaterque beatos hoc est septies . 
Hinc septem strati ab Aenea cervi , ter centum equi Latini , trecenti Volscentis equites , tres imbris torti radios fulmini admiscet Vulcanus , propterea quod impar numerus semper est perfectior pari . 
Geometria et geodaesia Utriusque notitiam illa sapiunt , quae sunt apud Homerum de metatione castrorum et de caelatura clipei apud utrumque , quaeque de pictura templi Carthaginensis . 
Viva illa et plane geometrica sunt : . . iuvat ire et Dorica castra Desertosquevidere locos litusque relictum . 
Hic Dolopum manus , hic saevus tendebat Achilles , Classibus hic locus , hic acies certare sollebant . 
Geodaesiam illa spirant : . . saxum circumspicit ingens , Saxum antiquum , ingens , campo qui forte iacebat , Limes agro positus , litem ut discerneret arvis . 
Vix illud lecti bis sex cervice subirent , Qualia nunc hominum producit corpora tellus . 
Optice in illo est lib . 
I : Aeneas scopulum interea conscendit et omnem Prospectumlate pelago petit . 
. . 
Navem in conspectu nullam . 
. . Cosmographia Saepissime describit mundum : . . maria et terras caelumque profundum . 
. . et si quem extenta plagarum Quattuorin medio dirimit plaga solis iniqui . 
Geographia Habes in illo geographicam , quam vocant , terrarum orbis mappam , lib . 
enim III loca , flumina , montes , silvas , populos , regna habes descripta trium orbis partium : Asiae , Africae , Europae , passimque tota praecipuas vel civitates , vel provincias . 
Videtur etiam , nescio , quo spiritu vaticinatus fuisse de novo hoc orbe lib . 
VI , qui ante nostram memoriam repertus est : Extra anni solisque vias . 
. . Hydrographia Totum mare Mediterraneum , quod tum solum ferme cognitum fuit , exactissime suis cum insulis , promunturiis , portubus descripsit , cum Scylla , Charybdi , brevibus , aris . 
Flumina praeterea nobilissima omnia exactissime descripsit . 
Astronomia Praeter cometam , cui comparavit clipeum Aeneae initio X ( putabatur enim veteribus astrum cometes ) , habes descripta cetera sidera sparsim : Hyadas , Oriona , Arctos , polum , zodiacum , aequatorem , tropicos , arcticum et antarcticum circulum , quinque caeli zonas , duodecim signa tota . 
Motum etiam caeli : Vertitur interea caelum et ruit Oceano nox . 
Notat vero Macrobius scientissimum fuisse mathematicarum disciplinarum , praecipue astronomices . 
Chronographia Computum , quem vocant , temporum non neglexit quoque in divinissimo opere . 
Ex illo solo collige sermone Iovis in : Hinc iam ter centum totos regnabitur annos Gentesub Hectorea . 
. . Gnomonica Chronographiam voco , quae tempus metitur per umbras exstruitque horologia . 
Huius ibi semina sparsit , immo adaequatum fundamentum : Sol ruit interea et montes umbrantur opaci . 
Huius conclusiones et sententiam Maronis de unitate dei , potentia , sapientia ceterisque attributis tota explicatis enumeravimus lib . 
III cap . 
ultimo . 
Addemus pauca ex Homero : Ergo de dei immortalitate et immutabilitate et quod sit spiritus et mens , lege . 
z et d : Nam neque edunt panem , neque vini ducere succos Consueveredii . 
. . De providentia et eius effectibus tota est utriusque poesis et quidem de peculiari providentia erga probos . 
, . 
De odio vero erga improbos satis dare docent in mortibus sceleratorum Mezentii etc . 
Universim vero de providentia lege . 
, . 
De iustitia dei . 
, . 
, . 
De fato deque praedestinatione De scientia rerum omnium rursus . 
De omnipotentia . 
et peculiariter a deo esse omnia bona , et praesertim sapientiam , . 
De eius concursu ad omnia ordinaria vel ad aliqua extraordinaria , et difficilia uterque docet , cum nihil in epopoeia tractant sine consiliis deorum , immo etiam sine manu et negotiositate deorum . 
Unde apud Homerum et Mars , et Pallas proeliantur . 
Subtilius hoc tamen docuit Maro , quia facit Iovem et Iunonem contemplantes pugnam . 
Solo enim mentis imperio sine corporea actione Deus omnia perficit . 
Cultum deorum eiusque modum et caerimonias docuit uterque in tot sacrificiis , ritibus , consuetudinibus et precibus heroum ad Iovem fusis . 
In Marone haec tibi occurrunt , sed in Homero lege . 
Ius tam naturale quam humanum , tam gentium quam regnorum certorum , tam civile quam sacrum spargendum quoque in fabula erit lib . 
VII : . . litusque rogamus Innocuumet cunctis undamque auramque patentem . 
Legibus parendum esse , eas per legislatores a deo proficisci docet . 
t , . 
A , . 
s Poenas praescriptas esse vi legum . 
c Expende in XII vim foederum , Carthaginensem politiam lib . 
I ceteraque in ex iure deprompta ! 
Haec est illa encyclopaedia , seu universalitas artium , eruditionis , disciplinarum et scientiarum , quae ita spargenda est in fabulla , ut nihil sapiat affectationem , sed omnia ex singulis artibus quasi ex vi occasionis inspergantur , ut iactantia et suspicio puerilitatis evitetur . 
Hic demum labor est , hoc opus , rem vulgo ignoratam patefacere et in hereditatem poetici iuris asserere , quo in genere eruditissimus saeculi nostri Tarquinius Gallutius Sabinus tribus perpetuis orationibus feliciter laboravit ostenditque penitus docere oblique animam esse et formam ultimam ac perfectissimam finemque proprium et hereditarium poeticae facultatis . 
Ego nihil ausim addere ad doctissimas orationes praeter unam auctoritatem Platonis , is quae mihi semper visa est clarissima et penitus ad intentum nostrum , qui diserte lib . 
VI de Voto pag . 
in persona Socratis ita loquitur ad verba Alcibiadis . 
; Alcibiades : At vero id poetae dictum quid concinit ? 
Mihi certe nihil videtur proposito nostro congruere . 
Socrates : Immo quadrat penitus , verum per aenigmata et hic et ceteri ferme omnes poetae loquuntur . 
Est enim ipsa natura universa poesis aenigmatum plena , nec quivis eam dignoscit . 
Ad hanc illus naturam accedit , quod si quando insit in homine invido , nolente sua sensa ceteris hominibus revelare , mirum est , quam difficile cognitu sit , quod poeta senserit . 
Neque enim Homerum , divinissimum sapientissimumque poetam , ignorasse putes , quod scire male impossibile sit . 
Ipse enim est , qui inquit : Margitem multa quidem scire , male autem scire omnia ; . 
Aenigma autem indicatum a Platone proprium facultati poeticae nihil aliud est , nisi veritas artificiosissimo quodam modo involuta et latens sub fabula ipsa . 
Cuius ipsa directa encyclopaedia sit tantum externus cortex et vile quoddam velamentum , quo pacto imaginem in aere depictam vel ipsum altare solent nonnulli linea pictura viliori tegere , ne pulvere aspergatur . 
Doctrinam Platonis confirmat eiusque dat rationem Plutarchus tomo I lib . 
pag . 
; Haec ; , inquit , ; causa est poeseos isque mos veterum , ut quaedam per ambages et fabulas iudicent , ut et qui discendi studio tenentur , quadam subtilitate illecti eo facilius inquirerent veritatem atque invenirent , et indociles ea non contemnerent , quae nequirent assequi . 
Nescio enim , quomodo id , quod occulte dicitur , in admiratione habetur , cum contra vile videatur , quod manifesto enertur ; . 
Eandem Platonis sententiam et Plutarchi doctissimus Christophorus Landinus lib . 
I ipso libri initio ita confirmat : ; Egregium ; , inquit , ; inventum et continuata deinceps serie semper retentum , ut poetae veritatem variis figmentis , variis figurarum integumentis obscurarent . 
Putabant enim fore , si negotium difficilius redderent , ut et quae scripsissent , maiorem essent dignitatem auctoritatemque habitura , et qui percepissent ( quoniam non sine labore et industria id assequerentur ) , ea pluris esse facturos maioremque inde voluptatem percepturos , si quae ipsi tenerent , minime sibi cum indoctis communia essent . 
Hac igitur ratione a sanctis sacrisque rebus profanos arcebant , non invidia moti , sed ut aliquod inter sollertem atque inertem discrimen appareret , cum non idem otiosus , quod studiosus , assequeretur ; . 
Deinde paulo post de epopoeia Homeri ita : ; Habemus enim ( ut grammaticorum infinitam paene turbam omittam ) multos eosdemque gravissimos philosophos , qui Homerum omnem Aegyptiorum doctrinam hausisse eamque more illorum variis figmentis adumbrasse contendant . 
; Qua ; , inquit , ; in sententia nisi Aristoteles fuisset , numquam lib . 
sex scripsisset ; . 
Non explicat vero Landinus satis clare , quid Aristoteles praestiterit in illis sex libris , quorum etiam mentionem facit Plutarchus tomo I lib . 
, verisimiliter tamen suspicari possumus vel ab eo Homerum ad ideas illas vel fontes universalitatis et encyclopaediae ( ad quos nos Maronem reduximus ) fuisse reductum , ut suae poeticae praecepta exemplo perfectissimi poetarum illustraret , vel certe totam philosophiam praecipueque ethicam fuisse ab illo explicatam sub ambage Homericae fabulae . 
Certe id factitatum fuisse a compluribus , et potissimum ab Ione quodam Ephesio , clare docet Plato ) lib . 
, qui inscribitur Platonis , qui totus est de furore poetico ) . 
Addo praeterea ex sententia Tarquinii Gallutii ( . 
, ) docuisse Aristotelem hanc encyclopaediam obliquam propriissimam esse poesi cap . 
Vis illis : ; Etenim fabulae iam inde ab antiquissimis constitutae temporibus vulgoque probatae , etiamsi aliquid rationi minime consentaneum continere videntur , immutandae non sunt . 
Nam illa ipsa , quae de Ulixe in portum exposito dicuntur ab Homero , absurda sunt adeoque ferenda non essent , nisi ea poetarum optimus ita finxisset , ut alio bonorum genere id , quod incredibile videtur , oblitteret , et quidquid absurdum est , quibusdam quasi medicamentis aspergat ; . 
; Quaenam ; , inquit Tarquinius , ; bona esse putemus , quae vanitatem ab illo figmento depellere possint , nisi pulcherrima eius fabulae documenta et allegoriam , quorum accessione mendacium sic evanescit , quem ; etc . 
Lege orationem totam ! 
Maioris gratia auctoritatis addo testimonia Caelii Rhodigini , qui ita lib . 
VII cap . 
: ; Epicos ; , inquit , ; qui singularius , peculiarius insignitiusque poetae vocitantur , quattuor imprimis faciunt : metrum heroicum , fabula allegorica , historia , dictio cum dignitate , non extrita nec depressa ; . 
Deinde docens , unde debeat sumi differentia veri poetae a falso epico ( agit autem ibi de Lucano ) : ; Id ; , inquit , ; poetarum genus vere germaneque , sicuti Ioannes grammaticus scribit et Aristotelis ac Plutarchi in Homeri laudibus auctoritate comprobatur , fabula intemoscitur allegorica . 
Hoc enim est horum c a r a , id est informatio , character , forma ipsa ; . 
Ob hanc animam poeseos vocat Plato poetas sapientiae patres , deorum filios , deorum interpretes , ob hanc ita expresse in pag . 
: ; Res enim levis , sublimis , volatilis atque sacra poeta est neque canere prius potest , quam deo plenus et extra se positus , et a mente alienatus sit ; . 
Quod ut intellegas ex Platone , nota eum existimasse quattuor esse species divini furoris , per quem ab imis ad superna et Deum ipsum convertamur : primum furorem poeticum esse , alterum mysterialem , tertium vaticimum , quartum amorem . 
; Est autem ; , inquit , ; poesis a Musis , mysterium a Dionyso , vaticinium ab Apolline , amor a Venere ; , intellegit autem suam Platonicam , hoc est caelestem . 
Redire quippe ad unum animus nequit nisi ut ipse unum efficiatur . 
Multa vero effectus est lapsus in corpus , in operationes varias distributus respiciensque ad singula . 
Ex quo partes eius superiores paene obdormiunt , inferiores aliis dominantur ; illae torpore , hae perturbatione afficiuntur , totus vero animus discordia et inconcinnitate repletur . 
Poetico ergo furore imprimis opus est , qui per musicos tonos , quae torpent , suscitet , per harmoniacam suavitatem , quae turbantur , mulceat , per diversorum denique consonantiam dissonantem pellat discordiam variasque partes animi temperet . 
Ut autem accedamus ad finem huius obliquae encyclopaediae , assero diversum eius esse finem a simplici imitatione herois . 
Directe enim per herois imitationem solae personae principum instruuntur per se , per accidens vero et concomitanter per imitationem impedientium et iuvantium personarum earumque actionum expressionem docentur omnes homines bene vivere , sed ut dixi , per accidens . 
At vero per obliquam encyclopaediam , seu potius per fabulam , non ut est directa , sed obliqua , per se et primario unus quisque docetur universalissime bene beateque vivere , ostensis vel omnibus mediis allegorice ad beatitudinem , vel ad aliquam eius partem certis viis commonstratis . 
Hoc colligo ex ipso Platone , qui in ita definit furorem poeticum : ; Poeticus furor est occupatio quaedam a Musis , quae sortita lenem et insuperabilem animam , exsuscitat eam atque exagitat per cantilenas aliamque poesin ad genus hominum instruendum ; . 
Ubi : Occupatio a Musis significat afflatum divinum , quo re vera supernaturali sacri vates et poetriae rapiebantur : Iudith , Debora , Anna , et Zacharias repletus Spiritu sancto cecinit canticum illud . 
An autem verum sit , quod nonnulli tradunt nonnullos etiam ethnicos poetas , sicut et Sybillas quaedam bona cecinisse , non ausim affirmare . 
Potius dicerem donis extraordinariis naturae a Deo eos dotatos fuisse , ut in re hac ethnici excellerent , quae ex se profana esset ( ad auctorem enim naturae pertinet in singulis rebus summam alicui perfectionem concedere ) , sicut Christianis in rebus theologicis excellentiam ab aeterno providit , tamquam in re ad religionem proprie pertinente . 
Lenem dicit animam , hoc est agilem et formabilem ; insuperabilem vocat , quae difficultate poeseos non terreatur . 
Omnium artium etenim ut nobilissima ita difficillima est . 
Addit exsusdtari e somno per ipsam poesin mentem . 
Assignat finem ultimatum non tantum ad principis vel herois personam instruendam , sed ad genus hominum . 
Quamvis autem non solum ethica doceatur oblique , sed etiam theologia , physica , astronomia , principaliter tamen et per se ethica , ceterae vero illae , in quantum ethicae subserviunt . 
Ordiemur autem ab ethica et exemplo maximi poetarum Maronis docebimus , quo pacto obliquitas illa encyclopaediae fabulosae et invenienda , et sit disponenda . 
Quantum ingenio assequi possum , per navigationem Aeneae in Italiam conatus est Maro describere allegorice unius cuiusque hominis vias et progressiones ad veram sapientiam . 
Quae quia latet plerumque , ideo Latium dicitur , quia autem difficillime ad illam pervenitur , ideo sapiens Aeneas omnia terra marique pericula exsorbet . 
Incipiamus autem singulorum librorum brevissime allegoriam tradere a II incipientes , qui iuxta naturalem fabulae ordinem est primus ! 
Aeneas ergo duce Venere , hoc est caelesti , desiderio sapientiaeque summique boni commotus paulatim ex Troiae incendio , id est ex iuvenilium voluptatum ardore , se expediens , si non recta navigatione ( non potest enim homo in momento et stultitiam exuere , et sapiens effici ) , tamen post multos errores in Italiam ad veram sapientiam pervemet . 
Defendit autem Troiam ardentem , Troiam enim prima naturae elementa appello , in quibus voluptatibus ardent iuvenes easque tuentur . 
Sed apparet ei Venus , illa , suam praestantiam demonstrans admonetque non posse servari Troiam , id est originem corporis , quae necesse est , ut pereat . 
Eadem ostendit Troiam a diis comburi , et maxime ab Iunone Palladeque . 
Pallas enim , seu sapientia , voluptates interimit , Iuno vero , id est imperii et honoris , et divitiarum desiderium , voluptates omnino relinquere cogit , ut imperia et opes assequamur . 
Deos vero minime videt Aeneas , dum pro Troia , hoc est voluptate , pugnat . 
Nubium enim tenebris prospectus ei eripitur , hoc est ignorat penitus divinas res , ex quarum inscitia vitia proveniunt . 
Sed has nubes Venus discutit , hoc est amor sapientiae . 
Eo ergo duce per medias flammas et arma , hoc est in medio contemptus cupiditatum , et appetitum molestiarum vadit Aeneas . 
Redit autem domum postea , ut familiam domi componat atque ex Troia fugiat , postquam Priamum occisum , Politem et alios vidit ; quia nimirum territus exemplis aliorum propter voluptates pereuntium , redit domum , hoc est intrat in se ipsum animus omnesque suas vires et facultates expendit , an possit iuxta illas deserere voluptatem et cum illis ad sapientiam , quae in Latio est , quaerendam se conferre . 
Sed negat Anchises se ex Troia discessurum . 
Quod , quid sit , adverte ! 
Aeneas filius est immortalis Veneris , mortalis autem Anchisae , homo enim ex animo immortali et ex corpore mortali constat Animus ergo , seu ratio , semper hominem ad originem suam impellit ad eamque redire cupiens Troiam avidissime deserit . 
Anchises vero , hoc est terrena pars hominis , quae ab ascetis sensualitas vocatur , Troiam se deserturum negat ; sed tamen ab Aenea sublatus exportatur . 
Mollissima enim haec animi et enervata pars ad summum bonum numquam nos fert , sed violenter ipsa a nobis fertur . 
Interea excedens Troia Aeneas videt . . numerum comitum affluxisse novorum . 
. . animis opibusque paratos , In quascumque velit pelago deducere terras , quia cum semel vicimus sensualitatem voluptatemque strenue deseruimus , maxime veneream , corroborari sentimus in nobis vires ad inquirendum pulcherrimum bonum et summum verum : Iamque iugis summae surgebat Lucifer IdaeDucebatque diem . 
. . Est enim Lucifer Veneris planeta , hoc est , ut diximus , amor sapientiae , lucem animo afferens , quia veri amore instigat ; apparet autem ex Ida monte , hoc est ex pulchritudine , quia pulchritudine summi veri et summi boni amorem caelestem concipimus . 
Perdidit autem Creusam coniugem Aeneas in mediis Troiae ruinis , quia cum voluptatem sapiens deserit , eius omnem occasionem relinquere debet , si fieri potest , etiam licitam . 
Ascanium tamen ex Creusa susceptum exportat , quia experientiam vanitatis , quae nascitur ex percepta semel voluptate memoria semper tenere debet . 
Sed cur Aeneas , licet deserat sponte Troiam , patriae litora portumque linquit lacrimans ? 
Quod enim odisse coepimus , cur id lacrimantes fugiamus ? 
Nimirum hoc ipsi experientia didicimus profugi e patria , patri matrique cum lacrimis valedicentes ; diu enim voluptati assueti aegre ab ea divellimur . 
Non enim adhuc deserta voluptate totalem penitus temperantiam assequitur Aeneas , sed solam duntaxat abstinentiam , quae est gradus et dispositio ad perfectam temperantiam . 
Mari autem discedit ex Troia , quia animi nostri , quocumque moveantur , nulla alia re nisi appetitu moventur , qui quam sit similis mari , paulo post docebo . 
Primo autem venit in Thraciam patriae finitimam , olim Troiae amicam terram , Marri sacram , cuius rex Polydorum , ut auro potiretur , obtruncarat . 
Erit ergo Thracia symbolum avaritiae , quia cum a voluptate discessimus atque nondum verae virtutis habitum contraximus , facile ex illa in aliam cupiditatem incidimuss inciditque avaritiae studium . 
Verum qui duce Venere , hoc est amore sapientiae , duobus paulatim errorem recognoscit vitiumque fugiens , praesertim Polydori hoc malo eventu avarorum territus , fugit . . litus avarum , et ut sapientiam assequatur , falli deinceps metuens Apollinem , cuius oracula verissima esse audierit , consulendum iudicat . 
Quare Aeneas ex Thracia navigat in Delum , patriam Apollinis . 
Apollo enim , ut docuimus in , sapientia est , Delos autem manifestum significat . 
Itaque manifestari sibi bonum a sapientia Aeneas vult . 
Delo autem insulae . . rex idem hominum divumque sacerdos ; sapientia enim est divinarum humanarumque rerum scientia . 
Hic igitur rex hospitio excipit Aeneam , profecto enim ipsa sapientia animi nostri aluntur . 
Accipit autem Aeneas oraculum ab Apolline : Dardanidae duri , quae vos a stirpe parentum Primatulit tellus , eadem vos ubere laeto Accipietreduces . 
Antiquam exquirite matrem ! 
Hic domus Aeneae cunctis dominabitur oris . 
Quid enim homini salutarius et conducibilius est ad sapientiam tandem acquirendam , quam originem suam nosse , in quam cum redire potuerit tum demum sit futurus beatissimus ? 
Pluribus ergo didicit illud Aeneas in Delo . 
Hic ut cetera intellegantur , agnoscenda est duplex Troianorum origo et Aeneae . 
Teucer enim , Scamandri filius , profectus ex Creta insula in Phrygiam venit et una cum Dardano regnavit . 
Dardanus autem prius in Phrygiam venerat , non ex Creta , sed ex Italia , nec mortali patre natus , sed deo Iove . 
Veniunt ergo ambo in Phrygiam , in vitam nempe et primam aetatem , quam per Troiam significari diximus , sed hic a caelo , ille a mortali . 
Ad hominis enim compositionem animus a caelesti , corpus a mortali patre provenit . 
Quare cum Apollo primam nostram originem inquirere iubet , iubet sine dubio nosse et corporis ignobilitatem et animi nobilitatem et familiam . 
Sed quid prodest , si Anchises male interpretatur oraculum ? 
Mortalis enim hic Aeneae pater omnia ad sensus refert ibi sedes collocandas censet , unde prima corporis origo est , non animi . 
Ergo non in Italiam , sed in Cretam navigandum proponit . 
Navigat ergo miser Aeneas in Cretam , sed ibi socii eius , hoc est vires et facultates corporis animique , plurima subeunt mala . 
Itaque peste laborantibus Troianis damnat suam oraculi interpretationem Anchises , nam postquam diutius debacchatus est homo , dum sensibus obtemperans omnem spem in rebus caducis reponit , tandem experientia doctior redditus animadvertit non suasisse Cretam Apollinem , id est numquam posse esse homines beatos ex iis , quae mortalia sunt . 
Censet igitur alibi quaerendam felicitatem , sed non valet eo iudice , ut , in quo consistat illa felicitas , discernat . 
Dii ergo Penates , ubi sit felicitas quaerenda , dicent , quod dicturus esset Apollo . 
Putabant autem Penates genios esse antiqui , quos nos animorum excellentiores vires interpretabimus , hoc est rationem et memoriam . 
Hi vero Penates docent Aeneam , ubi sit quaerenda felicitas , dormientem , sopitis enim corporis sensibus et subiugata sensualitate potissimum intellegentia viget . 
Persuadetur autem revelatione somni etiam ipse Anchises , nam ubi ratio praevalere incipit , sensualitas illi subicitur . 
Docent ergo Penates in Italiam navigandum , unde origo prima respectu Dardani , ex Iove nati , immortalis erat Troianorum , hoc est ratio persuadet , ut ad eius originem redeamus . 
Beatus sane esset Aeneas , si recta in Italiam discederet , sed nondum perfecte in puncto in virtute processit Facile autem eius navis , etsi ex Creta , hoc est a corporeis rebus discedat , inter continentiae atque incontinentiae varios fluctus vacillans a recto cursu deicitur . 
Non enim is gubemator clavum tenet , qui tempestates omnes superare norif , sed Palinurus , qui postquam . . caeruleus supra caput astitit imber . 
. . et inhorruit unda tenebris postquam Continuo venti volvunt mare . 
. . , Ipse diem noctemque negat discemere caelo Necmeminisse viae . 
. . Palinurus enim , si Graece interpretemur , est contrarius ventus , seu retro ferens , per quem intellegimus appetitum sensibus obtemperantem . 
Hic igitur inter medias perturbationes animi et corporis diem a nocte , id est verum a falso , dignoscere nequit , maxime insurgentibus ventis , hoc est affectibus . 
Palinuri ergo stultitia committitur , ut navis Aeneae , hoc est homo ad sapientiam et felicitatem veram tendens , cum debuisset in Latium recta navigare , quo dii Penates , id est ratio , praeceperant , interim in Strophadas insulas deflectat . 
Haec autem insula avaritiae erit symbolum , non illius tamen , cuius erat Thracia , quae in rapiendo consistit , sed alterius avaritiae , quae est in tenacitate . 
Ibi ergo Aeneas infestatur ab Harpyis , quae bene virginea facie finguntur . 
Tenacitas enim praefert speciem frugalitatis ; s simulant ergo Harpyiae pudorem , modestiam sobrietatemque , omnesque virtutes prae se ferunt ; at earum ventris ingluvies foedissima est . 
Tenaces enim , quales sunt homines senes , semper velant avaritiam pulchritudine virtutis et nec alios pascunt , neque ipsi se saturant . 
ergo Harpyiarum ora semper fame pallida , maclienta , pedes vero unci et manus , quia retinentissimi pecuniarum sunt et etsi senes , ad aliquid novi obtinendum ambulant . 
Quid vero est , quod prohibent Troianos vesci epulis etiam paratis ? 
Tenacissimi enim homines malunt fame perire , quam aliquam ex parato acervo particulam minuere . 
Deserat ergo necesse est Aeneas Harpyiarum insulam et ad Helenum naviget ; est autem Helenus et vates , et concivis . 
Hunc interpretamus ingenitam nobis rationem et naturale in nobis insitum lumen ad verum bonum dignoscendum quaerendumque . 
Sed ad hunc Helenum difficilis via est , cum sit iter per medios hostes tenendum . 
Nempe reluctantia utriusque appetitus vincenda est . 
Iuvat ergo Aeneam . . evasisse tot urbes Argolicasmediosque viam tenuisse per hostes , cum Helenus illi superatis tot perturbationibus explicabit Italiam docebitque , quam propinquam esse putabat , via invia longe dividi , multa esse maria obeunda et ad inferos prius descendendum , antequam in Italia conquiescat . 
Nimirum postquam animus non tam profligatis , quam aliqua ex parte repressis vitiis per medios hostes in lumen suae mentis descendit , tum demum advertit summum homine bonum , quod in propinquo collocatum hactenus putabat , procul abesse oportereque nos longo anfractu maria monstris obsessa pernavigare . 
Nam inter ipsam contemplationem et hanc , quam vivimus , vitam , interiacet ( ut Helenus , seu lumen nostrum , docet ) appetitus ille veluti turbulentissimum plane mare , quod Scylla atque Charybdis infestum reddant , quae omnino , si venturi simus in Italiam , praetemaviganda sint . 
Per Scaylam autem et Charybdim exprimuntur animi nimiae cupiditates , luxuria atque avaritia , luxuria per Scyllam , a Glauco adamatam , avaritia per Charybdim , ipsi quoque Herculi boves surripere ausam . 
Sed quomodo rursus et in luxuriam , et in avaritiam Aeneas procul a Troia et procul a Creta dissitus incidit ? 
Memineris nimirum non eum virum adhuc esse Aeneam , in quo virtutum habitus corroborati sint , sed eum , qui adhuc contra vitia pugnet et in ipsa ad sapientiam via virtutemque aliquando per continentiam vincat , aliquando vacatur . 
Cum iterum monet Helenus Iunonem iterumque iterumque placandam , instruit Aeneam lumen naturale , ut si vult sapientiam , seu Latium , assequi , in se placet et componat cupiditatem honoris . 
Haec enim nos in ambitionem et mox in tyrannidem rapit , in qua multa crudelia inhumanaque committimus et humanitatem exuti in monstra truculentissima convertimur . 
Commode ergo statim Maro in Cyclopum insulam deducit Aeneam , ut ostendat Cyclopes , hoc est , qui magna et excelsa appetunt , prae magnitudine animi immoderata in immanitatem labi . 
Hanc tyranidem , seu inhumanitatem , egregie Cyclops Polyphemus notat , qui procul a consortio hominum ( sicut et tyranni solent ) carnibus pascatur hominum atque intra lustra ferarum versetur . 
Tyranni enim civium quoque sanguine aluntur . 
Incommoda autem civium ex tyrannide proficiscentia addiscit Aeneas ex Achaemenidis macilenta squalidaque forma , per quam omnes calamitates , exsilia civium , inopia , metus assiduus tyrannidis et suppliciorum significatur . 
Aeneas ergo , cum inter Scyllam et Charybdim periculum evasisset naufragii , hoc est , cum virtutis arripuisset viam , quae est semper in medio inter vitia duo extrema , defectum , quem notat Charybdis vorax , et excessum , quem notat Scylla ebulliens , debuit etiam praetemavigare desiderium tyrannidis , seu insulam Cyclopum . 
Venit ergo in Siciliam ; haec olim erat coniuncta Italiae , sed postea . . venit medio vi pontus et undis HesperiumSiculo latus abscidit . 
. . Divinitas enim nostrorum animorum ( ut Platonici docent et Maro eos sequens ) ita initio condita erat a Deo , ut se cum coniunctissimae essent et amicissimae inferior pars animi cum superiore . 
Sed postea inferior , tamquam actuosa et rebus agendis singularibus intenta , facile errare incepit et perturbata obiectorum multitudine saepeque malum pro bono eligens veluti caeco agitationum fluctu percussa ab Italia , hoc est a superiore parte , violenter divelli coepit . 
Brevis tamen est cursus Aeneae ex Sicilia in Italiam , quia ipsa inferior pars ad Italiae oram , hoc est ad contemplationem , nos iuvat . 
Unde magnus asceta Ignatius , parens noster , quinque sensuum applicationem etiam ipsi contemplationi perfectissimae proximam posuit Deveniret ergo Aeneas ex Sicilia in Italiam facillime , praesertim depurato iam animo aliquatenus et parente Anchise in Sicilia mortuo , immo et sepulto , hoc est sensualitate non exstincta modo , sed etiam obruta . 
Sed ecce non placat Iunonem iuxta iussum Heleni . 
Ergo Vix e conspectu Siculae telluris in altum Veladabant Troiani , hoc est vires omnes et potentiae , et facultates Aeneae , ecce tibi Iuno , hoc est honoris , non iam tyrannici ( hunc enim iam evitavit Aeneas ) , sed honesti cupiditas , ad Aeolum , hoc est ad appetitum inferiorem , contra Aeneam , recto a cursu ad contemplationem tendentem , avertendum petendo auxilium confugit . 
Is autem . . celsa sedet arduus arce . 
Nihil enim nisi sublime cogitat contra superiorem appetitum ideoque et sceptra gerit . 
Ventos ergo , hoc est affectus et desideria ventosae gloriae , e carcere modestiae emittit . 
Illi vero mare ipsum , hoc est liberum Aeneae arbitrium , evertunt penitus et inquietant Interim Neptunus , hoc est superior mens , Aeneam vexari videns . . summa placidum caput extulit unda , hoc est caput , seu rationis vim , ultra corporeos erigit motus ; dein Eurum ad se Zephyrumque vocat ipsosque affectus inordinatos increpat , Collectasque fugat nubes . 
. . Falsas enim rationes pro honoribus consectandis allatas et in unum collectas congestasque statim confutando et refellendo dissipat . . solemque reducit . 
Ignorantia enim abacta sol , id est cognitio veri , exoritur . 
Commode vero Aeneas hac animi tempestate perfunctus in portum se illum recipit : Est in secessu longo locus . 
. . post perturbationem enim facit animi collectionem in secessu . 
Quod autem ibi rupes . . geminique minentur Incaelum scopuli . 
. . , virtutem in medio sitam intellege et moderationem animi consequi ipsam recollectionem ! 
Quod autem desuper est . . silvis scaena coruscis , scias miram animi amoenitatem esse in collectione . 
Dum autem colligit se Aeneas , quaerit , quae naves perierint , inscenso scopulo , hoc est , quid incommodi subierit ex animi perturbatione , diligentissime et morose examinat . 
Ita tamen vacat collectioni Aeneas , ut tamen sociis escas praeparet , id est curat , ne vires animi corporisque in recollectione animi affligat nimium . 
Quare solatur ibi socios Aeneas ideoque etiam ad recreationem , sed cum solo Achate , id est cum intellectu , progreditur . 
Sed ad quid ? 
Ut singula exploret . 
Ecce tibi recreatio collectionem turbat ! 
Dum enim a contemplatione , quae est circa unum et universale , incautius ad singulorum scientiam deflectit , in silvam , id est in animi distractionem ob rerum singularum multitudinem , quas considerat , incidit . 
Et sane ex illa non exiret , nisi se illi Venus , hoc est amor unius summi veri cognoscendi , offerret . 
Offert se autem non quasi vera Venus et dea , sed venatrix nympha . 
Nondum enim verissimum esse poterat in Aenea desiderium sapientiae . 
Ideoque , quia necdum aptum omnino Aeneam contemplationi vidit et contemplativae vitae , instituit permittere ei civilis vitae brevem gustum et temporarium . 
Nam ut Italia est apud me contemplatio sapientiaeque regnum , ita Carthago est actuosa vita , seu civilis . 
Obducit autem ei nubem , ne quis eum videret . 
Primum enim est hoc et summe necessarium civilem vitam ingredienti , ut consilia sua semper tegat , Itaque hic Venus non tam eum ad sapientiam inflammavit ( ideo enim illi non tamquam Venus apparuit ) , sed tantum ad prudentiam propriam civili vitae . 
Discit autem Carthagine Aeneas ulterius omnia vitae civilis praecepta : iura , magistratus , leges et penitus illam Platonicae civitatis ideam , de qua mihi longissimus esset commentarius instituendus , nisi ad cetera properarem . 
Est autem in media Carthagine Iunonis templum , quia civilis vitae supremus apex et scopus est honor . 
Non solum autem addisdt civilem vitam Aeneas , sed etiam ibi exercet et experientia ipsa in illo amoris inhonesti periculo addiscit miserias et calamitates . 
Futurus enim est perfectissimus sapiens , ad cuius perfectionem iuvat singulariter etiam experientia . 
Regina autem Carthaginis Dido est , quam interpretor ipsam civilitatem , haec enim gubernat et regit rem publicam . 
Haec ergo adamat vehementer Aeneam . 
Vir enim iam purgatus , qui sciat suos affectus exteriores moderari , qui nec sit iam avarus , nec voluptuosus , nec tyrannice crudelis , qualis iam Aeneas est , ab ipsa rivilitate et societate hominum valde amari solet . 
Irretit ergo illum civilitas , monstrat opera urbis , donat etiam ipsum regnum , quia civilitas ipsa impedit nos , ne in Italiam proficiscamur , hoc est , ne nos demus contemplationi . 
Sed Mercurius descendit a Iove , hoc est ratio divina illustrat mentem nostram , et Aeneam illuminat persuadetque abitum in Italiam , hoc est ad contemplationem . 
Abscindit autem Aeneas funem , et quidem gladio ; momentaneum enim illud est auxilium efficax , cui consentientes violenti nobis ipsis videmur , ut statim societatem hominum neglegamus civilique vita spreta faciamus ultimam electionem contemplativae . 
Abeunte autem Aenea Dido se interimit , quia re vera civilitas tota perit , cum viri probi et cordati deserunt rei publicae curam . 
Perit enim in re publica exemplar probitatis et praeterea rectum et sine affectibus regimen . 
Aeneas ergo in Italiam recta petit , hoc est ad contemplationem . 
Sed Palinurus , hoc est libertas animi retro rapiens rationem , seu potius parens inferiori parti concupiscentia , pertrahit Aeneam in suam sententiam , ut parum deflectat ad consanguineum Acestem . 
Neque mirum , parenti enim exsequias nondum praestiterat Aeneas ( sicut et ille adolescens in libris evangelicis ) . 
Aeneas ergo , qui iam sepeliverat Anchisem , hoc est sensualitatem obruerat , non iam faciet sepulturam quidem Anchisae , sed celebritatem quandam , ludos nimirum exsequiis mixtos , hoc est mixtas gaudio lacrimas . 
Solent enim idem facere in ultimis , quas vocant , cenis illii , qui ex communi vita ad contemplativam proficiscuntur , et percommode sane sociae mulieres nolunt proficisci ulterius cum Aenea . 
Nihil enim tendentibus ad verissimum statum sapientiae tam necessarium , quam ne quid cum eo sexu habeant , vel potius tendenti in Italiam , vel contemplationem , deserendae sunt vires Aeneae , non ipsae quidem , sed earum mollities et imbecillitas . 
Uxores ergo Troianorum , non Troiani relinquendi , hi enim , hoc est vires fortes , sequantur Aeneam , Exigui numero , sed bello vivida virtus . 
Discedit ergo Aeneas simpliciter ex parte inferiori , hoc est ex Sicilia , praesertim cum Neptunus , hoc est , ut iam diximus , appetitus superior , navigantem propellat . 
Ne vero iterum tertio redeat in Siciliam , Palinurus , hoc est concupiscentia parens affectui inferiori , seu libertas illa mala animi rapiens retro mentem , primum quidem obdormiscat , id est elanguescat , deinde etiam demergatur et pereat penitus . 
Mortuo ergo Palinuro commode Aeneas in Italiam venit . 
Hic est primus pes sapientis futuri in progressu ad sapientiam . 
Figit autem ancoras spei , sperans se assecuturum sapientiam . 
Invisit vero primo lucum Apollinis , qui ipse est difficultas inveniendae sapientiae propter opacitatem veri ex multitudine instantiarum singulariumque . 
Ex singulorum enim veritate colligitur ipsa universalis sapientia . 
Reperit autem ibi in antro obscuro Sibyllam , quam interpretor fidem esse de Deo , seu sacram doctrinam , cuique puero etiam patentem . 
Sine hac enim nefas est omnem sapientiam acquirere , non vult enim aliquid contrarium sapere divino honori . 
Sibylla autem illum iubet sepelire Misenum . 
Misenus autem , seu tubicen , significat ardorem quendam importunum disputandi . 
Sciebat enim Aere ciere viros Martemque accendere cantu , hoc est ita inflammare argumentantes , ac si ad pugnos in philosophia eundum esset . 
Hic igitur tendenti ad sapientiam omnino obruendus est Iubet Sibylla ramum aureum apportari ab Aenea , quo solo monstrato possint adire patriam veri , quae est obscura et profunda , nimirum Tartari . 
Ramus autem hic aureus labor est speculandi , omnia enim dii labore vendunt hominibus tamquam auro , sed potissimum sapientiam : . . primo autem avulso non deficit alter Aureuset simili frondescit virga metallo . 
Perpetuus est enim labor in speculando et unus alterum excipit ; una enim reperta veritate altera indaganda est , cum omnes inter se nexae sint . 
His duobus praestitis , et altero quidem non sine columbis Veneris duabus , hoc est affectibus ad amorem sapientiae consequentibus , sagacitate et alacritate , incipit ducente Sibylla Aeneas philosophari , quam ut sacram doctrinam ducem sequitur Aeneas . 
Duplicis autem initia sapientiae exorditur , in eius se tenebras et profunditatem quasi in inferum immittens , unius practicae , quae est ipsa moralis philosophia , docens bene beateque vivere , alterius speculativae , quae in cognitione rerum omnium sita est . 
Incipiendo autem a prima incipit se ipsum prius cognoscere , maxime quoad partem mortalem et corpoream . 
Omnem itaque miseriam in se ad mortalitatem consequentem incipit meditari . 
Vestibulum ante ipsum primique in faucibus Orci , hoc est in ipso aditu moralis philosophiae , quae sequuntur , cognoscuntur : Luctus , ultrices Curae , pollentes Morbi , tristis Senectus , Metus , malesuada Falnes , turpis Egestas , Letumque Laborque , Leti Sopor , mala mentis Gaudia , Bellum et Discordia demens , Somnia haerentia frondibus ulmi , hoc est non verae cognitiones veritatis propter fragilitatem intellectus , Scyllae , id est fraudes , Briareus , id est temeritas , Lerna , id est pertinacia , Chimaera , Gorgones , Harpyiae ceteraque vitia humanae naturae allegorice adumbrata , quae corpus consequuntur . 
Re vera enim Plato descendere in se ipsum et cognoscere vitia corporis appellavit descendere in inferos , cognoscere vero praestantiam animi appellavit ascendere in caelum vel Elysium . 
Haec itaque prima est quasi de peccatis et miseriis meditatio , nam ceterae philosophiae se ipsum cognoscendi partes , hoc est meditatio de morte insinuatur clarissime . 
Posuit enim Maro letum in vestibulo inferi , hoc est sapientiae , Plato vero philosophiam dixit esse mortis meditationem . 
Sequuntur ceterae ; ipsa enim descensio in inferos est meditatio de inferno itemque de iudice . 
Addiscit enim de Minoe , Aeaco et Rhadamanto in ipsa via ad Elysios campos . 
Ultima autem commentatio est de Elysio quasi de caelo , expresse enim Plato haec meditari philosophum iubet moralem . 
Sed ut ad commentationem de peccatis redeamus , tria cognoscit potissimum vitia in se Aeneas : Palinurum , hoc est pravam illam concupiscentiam examinat diligentius , qua olim retardabatur ad Italiam , nempe ad verum cognoscendum . 
Didonem , hoc est nunc primum in hac animi collectione melius cognoscit nocuisse sibi negotiositatem , seu dvilem vitam . 
Ipsum Anchisem , hoc est sensualitatem exquisitissime in se recognoscit . 
Et haec est illa ulterior de peccatis in particulari meditatio . 
Arripit autem ferrum . . atque acie diverberat umbras , acies enim et acumen ingenti iuvat illum ad philosophandum . 
Sed magis senex ille Charon portitor , hoc est maturitas iudicii ad singula dignoscenda , ad ulteriorem ergo eum philosophiam vehit . 
Cerberus etiam , quem diximus esse tempus tricipiti quasi capite : praeteriti , praesentis et futuri , quibus omnia vorat , non terret Aeneam a speculando . 
Vult enim etiam quam diutissime speculari , dummodo verum cognoscat Nihil autem sapientius esse tempore veteres dixere . 
Proinde interius vestibulum profunditatis sapientiae , quasi inferi , Cerberus obsidet . 
Duo ergo ulterius addiscit Aeneas , in quibus tota ethice consistit : De officiis humanae vitae edocetur , hoc est in communi de virtutibus et vitiis . 
Edocetur de finibus similiter bonorum et malorum , hoc est de poenis et praemiis singularem actionum , bonarum vel malarum . 
Haec autem addiscit a Sibylla . 
Cum enim audivisset damnatorum gemitus , Vera , stridorem ferri , tractas catenas , Quae scelerum facies , o virgo , effere , quibusque Urgenturpoenis ? 
Longus autem sim , si singula allegorice ulterius interpreter de Furiis , de immani qumquaginta hiatibus Hydra , de Tartari voracitate . 
Incipit vero a sollemnissimo vitiorum , superbia cognoscenda , tum temeritate , iactantia , quae recognoscit eorumque poenas in Aloidis , in Titanibus , in Salmoneo , deinde pergit ad luxuriam eiusque poenas , ad intemperantiam in cibo potuque , ad iniustitiam , avaritiam , fraudes , adulteria , incestus , ad cetera omnia vitia . 
Pergit deinde ad cognoscenda officia bonorum et praemia : Devenere locos laetos et amoena Fortunatorumnemorum . 
. . Hic fingit Maro addiscere hoc Aeneam et cum Sibylla exquirere a Musaeo poeta , ibidem in Elysiis campis versanti , ut ingeniosissime simul et occultissime insinuaret poetis esse proprium totam in fabula sua ethicam docere : Musaeum ante omnes , medium nam plurima turba etc . 
Docet ergo Aeneam ipsum ad speculandum verum viam Musaeus , sed non facilem , at quasi allegoricam , difficilem et anfractuosam ( cui similem in hoc ipso capite explicamus ) : . . Sed vos , si fert ita corde voluntas , Hoc superate iugum , et facili iam tramite sistam . 
Instar vero docentis , sed nimirum sublimem doctrinam , . 
. . ante tulit gressum camposque nitentes Desuperostentat . 
. . Cur tamen Anchises postea Aeneae omnia revelat et ostendit in Elysiis campis bonorum praemia ? 
Nimirum ipsa sensualitas plurimum confert ad utiliter speculandum in hac vita beatitatem futurae . 
Hinc , ut iam monui semel , quinque etiam ipsorum sensuumapplicatio utilissima est , et potissimum ad haec , quae a nobis tamquam iucunda adamari debent . 
Et haec est universalitas , quam addiscit Aeneas paulatim , quae est ethica . 
autem facit initia difficilioris philosophiae , quae est speculativa . 
Videt autem in limine eius Mortem , Somnum , Famem etc . 
Oportet enim in cognoscendis rerum universalibus ideis quasi mori , hoc est a sensibus abstrahi , qui singularia tantum cognoscunt , famere praeterea et negotiis externis penitus obdormiscere . 
Videt vero ibi Aeneas , in ipso aditu inferi , hoc est scientiae , Scyllas biformes , Centauros , centumgeminum Briareum , Chimaeras et formas tricorporis umbriae , quod dupliriter intellege : haec esse entia rationis , quae ad abstractionem universalium et per consequens ad scientiam omnem , quae circa universalia versatur , sunt apprime necessaria . 
Chimaera enim , Harpyiae et forma tricorporis umbrae sunt entia rationis merissima apud philosophos . 
Vel , cum vides , quod Aeneas corripit ferrum . . strictamque aciem venientibus offert et . . ferro diverberat umbras , agnosce vim ingenii unius cuiusque rei naturam cognoscentis per universalia non tantum iuxta genus , quo connectuntur diversae species inter se , v . 
g . 
in Chimaera capra , leo , draco conveniunt generice , ut sunt animalia , ideoque sunt unum , id est Chimaera , sed etiam singula cognoscentis iuxta suas species et differentias . 
Acie enim gladii , hoc est acumine iudicii , diverberat , hoc est quasi dissecat et discemit et separat singula , quae sunt diversa , capram a leone , et draconem ab utroque . 
Deinde , ut brevissime alia tantum iudicent , Cerberum placat offa panis , hoc est evitat dissensionem unius suae sententiae ab altera . 
Multitudo enim capitum quasi dissonantiam propositionum notat vel aptius , Cerberus est popularitas opinionum clararum et vulgaritas quaedam sentiendi . 
Multitudo enim capitum in Cerbero apte popularitatem , hoc est plebem multorum capitum , notat . 
Sapiens ergo vere futurus Aeneas ideo vadit per umbras . . sola sub nocte . 
. . , ut veritatenit , quae vulgus latet , inveniat . 
Philosophatur ergo de rerum natura et deo : Principio coelum ac terras camposque liquentes Lucentemqueglobum Lunae Titaniaque astra Spiritusintus alit totamque infusa per artus Mensagitat molem et magno se corpore miscet . 
Inde hommum pecudumque genus vitaeque volantum Etquae mannoreo fert monstra sub aequore pontus . 
Igneus est ollis vigor et caelestis origo Seminibus , quantum non noxia corpora tardant Terreniquehebetant artus moribundaque membra . 
Hinc metuunt cupiuntque , dolent gaudentque , nec auras Respiciuntclausae tenebris et carcere caeco . 
Quin et supremo cum lumine vita reliquit , Non tamen omne malum miseris nec funditus omnes etc . 
, ubi tota penitus philosophia naturalis de Deo et natura inclusa est . 
Sed haec tota philosophiae lib . 
VI ratio nondum Aeneam perfectum facit sapientem . 
Nondum enim Caietam sepelivit , nutricem suam , hoc est nondum abiecit nonnullas opiniones , quas puer a malis magistris et nutriciis cum lacte hauserat . 
Deserit ergo eas sepulta Caieta tandemque pervenit ad Latium Circe etiam , id est fallaciis et erroribus evitatis , hoc est sapientiae regnum ingreditur . 
Praeterea lib . 
VI tantum conclusiones ipsius philosophiae ponit , obiectiones nondum omnino solvit et difficultates in contrarium occurrentes . 
Hoc ergo facturus est in Latio . 
Porro , Latii , seu sapientiae , regnum obtinere non potest , nisi sit ei Lavinia comunx . 
autem est prehensio vel comprehensio . 
Non potest enim sapiens esse perfectus , nisi rerum omnium comprehensionem verique habeat . 
Sed Latinus rex , hoc est delitescentia sapientiae , non satis est , ut Aeneae filiam despondeat , cum Amata , id est ignorantia , seu potius profunditas ipsius sapientiae , hoc est passiva quaedam ignorabilitas , faveat Turno , hoc est sophismati vel captioso sapienti . 
Ipsa enim sapientia apta est ignorari propter difficultatem . 
Quare obnoxia est ignorationi activae ac proinde , cum merito eius filia , hoc est comprehensio rerum omnium , debeatur sapienti Aeneae , interim iniuste conceditur Turno sophistae . 
Merito autem Turnum sophistam voco , quippe qui pro galea gestet in capite Chimaeram seu Hydram , symbolum falsitatis . 
Falsitas enim nihil aliud est , immo et ipsum sophisma , nisi unius cum altero inepta et falsa connexio , qualis est connexio draconis , caprae et leonis in Chimaera . 
Hanc autem capite gestat Turnus . 
Tota enim ipsius in capite ratiocinandi ratio et sui defendendi vis est sophistica . 
Sophista ergo Turnus cum philosopho Aenea de Lavinia , seu rerum et veritatis comprehensione et consequenter regno Latii , seu sapientiae , proeliantur . 
Huius venatus Ascanii dedit initium . 
Ascanius autem est vigor quidam Aeneae venans , hoc est sagaciter investigans ipsam veritatem . 
Rursum autem Iuno persequitur Aeneam , non quidem iam ut Cupiditas est honoris civilis , sed ut est Cupiditas famae et popularitatis , maxime ex claritate docendi . 
Nihil enim tam obest philosopho , praesertim iactabundo , quam honorem in doctrina assequi , hoc est esse magistrum ; vel enim propter popularitatem , vel ut a stupidis discipulis facilius intellegatur , profundiorem saepe dissimulat veritatem . 
Inflammat ergo Iuno Turnum ad bellum , sed non Aeneam , et quidem affamulante Allecto , sive invidia quadam famae de doctrina . 
Ut autem Aeneas habet suum exerdtum , hoc est rationes pro veritate , ita Turnus habet captiunculas et elenchos : Mezentium , deum contemptorem , hoc est ductas ratiunculas ex falsa theologia Messapum et Lausum , equorum domitores , hoc est expeditam , sed fallacem argumentandi rationem , ceterosque . 
Rursum Aeneas castra , hoc est conclusiones suae philosophiae , fossis atque aggere cingit , immo et ad Euandrum petitum auxilia non erubescit contendere , hoc est auctoritate aliorum sapientum antiquissimisque testimoniis ( Arcades enim ante Lunam etiam ) . 
Venus interea , seu amor sapientiae , non otiatur in illo , sed desiderium ipsum exsequitur labore . 
Venus enim a Vulcano ( quem recte laborem interpretabere ) impetrat arma ipsi Aeneae , et potissimum clipeum illum inauratum , . . unum omnia contra TelaLationorum . 
. . , hoc est firmitatem doctrinae cum claritate coniunctam , quam non nisi labor perficit . 
His auxiliis utrunque pugnatur strenue , hoc est argumentationibus ipsis disceptatur Monet autem Aeneas Achatem , hoc est intellectum suum excitat : Suggere tela mihi , non ullum dextera frustra Torseritin Rutulos . 
. . Proinde multos mactat , hoc est rationes et auxilia sophistica confutat , praecipue vero Mezentium illum , hoc est ex falsa theologia depromptas rationes . 
Hoc idem repetit ad finem lib . 
XI , donec tandem ultimo confligat in XII ipsumque Laurentum , Latii caput , hoc est sapientiae regnum , occupet . 
Quod dum fit , commode Amata , hoc est ignoratio illa passiva veritatis , se ipsam interimit . 
Nectit autem sibi laqueum a trabe . 
Ipsa enim connexio veritatum interimit ignorantiam . 
Non occidit autem Turnum Aeneas nisi viso illo pulcherrimo Pallantis balteo . 
Hic enim est connexio clarissima medii cum terminis , in quo consistit ipsa argumentandi vis . 
Tum demum sophista occiso in se ipso Aeneas philosophus perfectissimus evadit sapiens , Laviniam enim capit , hoc est rerum omnium comprehensionem , cum eaque regnum Latii , hoc est sapientiae . 
Haec est illa encyclopaedia obliqua ! 
Simili ratione tota reduci posset allegorice ad astronomiam : Aeneam esse filium Veneris , nepotem Iovis et Mercurii , quippe eos , qui nascantur sub Mercurio , Iove et Venere , felices , pios , aptos et ad bella , et ad pacem naturaliter esse . 
Veneris autem sidus illi plurimum favit . 
Itaque salvus abit e Troia , ex bello propter feminam facto . 
Itaque iam tum femina non nocuit eius vitae . 
Veneris beneficio evadit Diomedem , quia , ut notant chronographi et colligo ex computis , eo anno erat Venus in octava . 
Ideo humane in Africa recipitur a femina , Italiae regno potitur ob feminam . 
Mercurii tamen sidus , praesertim cum Iove coniunctum , ad regnum eum Italiae ex Libya impellit . 
Iuno autem Saturnia sola illi contraria , hoc est Saturni sidus modice in eius horoscopo regnans hos omnes eventus non potuit impedire . 
Theologiam autem obliquam Maronis iam insinuavi lib . 
III capite ultimo . 
Physicam porro insinuo in unico Mercurio , qui intellegendi vis , seu intellectus , physice insinuatur in IV et Ceteroqui totam quoque Aeneidem physice interpretarer , nisi commentarium in immensum excrescere vererer . 
Unum accipe , ad cuius exemplum cetera ipse explicabis ! 
Iuno in I Aeolo pro gratia ventorum promittit unam quattuordecem nympharum , pulcherrimam in connubium Deiopeam . 
Dicunt Phoebi Auroraeque filias quattuordecem fuisse easque Iunoni nymphas attributas . 
Iuno aer est , aeri septem sunt attributa , septem itidem in aere gignuntur . 
Aer enim est levis , mobilis , calidus , humidus , serenus , taciturnus , spirabilis . 
Hae sunt primae septem nymphae Iunoni , hoc est aeri , servientes . 
Eorum autem , quae in aere gignuntur , prima est Iris nympha , dein tres veluti ministras addunt : Pluviam , Grandinem , Nivem . 
Haec est prima ex aliis septem , quam sex sequuntur : Pithon , Cometa , Fulmen , Tonitru , Exhalatio et Terrae motus . 
Harum quattuordecem unam Deiopeam , omnium pulcherrimam , Aeolo promittit Iuno ; est enim ea in aere facies , quae serenitas dicitur , quae maxime Aeolum trahere poterat . 
Homericae lege moralem interpretationem apud Natalem Comitem cap . 
, vero Lib . 
IX cap . 
De iis vero , quae ad delectandum spectant , ita speculemur breviter . 
Cum fabula , potissimum epica , magna sit , ne taedium ipsa magnitudo afferat , aliquid ipsi magnitudini temperamenti addendum est . 
Magnus etiam cibus non displicet , si bene condiatur . 
Rursus , cum , ut diximus , fabula epica una sit , unitas autem et unius inculcatio taedium afferat , hanc quoque alio aliquo temperare oportebit . 
Itaque unitas fabulae , ne taedium afferat , varietate condienda est . 
Varietas enim , ut aiunt , delectat . 
Rursus magnitudo , quae se ipsa facit taedium , distrahetur admirabilitate rerum . 
Sed rursus necdum sufficiet ipsa ratio magni et mirabilis , unius et varii , nisi ipsum admirabile et varium aliquo modo per totum fabulae corpus pertineant et semper iungantur , sicuti semper iunguntur magnum et unum . 
Licet enim , ut Aristoteles docet cap . 
, mirandum vel ratio admirabilis delectet : ; Ceterum ; , inquit , ; mirandum ipsum per se esse gratum argumento sit , quod omnes huiusmodi aliquod dum nuntiant , veluti dicturi in gratiam id semper exaggerant ; , veluti illi faciunt , qui proponunt se fabulam quampiam narraturos , licet etiam ipsa varietas semper delectet , in poeta tamen omni , et praesertim epico , oportet ulterius progredi , nempea , ut addatur aliqua tertia virtus , quae faciat illud mirum et illud varium quasi exsistere et verum apparere . 
Nam alias multa mira et varia cogitantur a nobis tamquam possibilia , et tamen non delectant nos . 
Delectarent autem , si ea etiam exsistere cognosceremus . 
Sic ergo ad delectandum fabulae lectorem praeter varietatem et admirabilitatem addenda est probabilitas , per quam ex statu possibilitatis extrahantur illa mira et varia in statum exsistentiae , non ut ex vi argumentationis alicuius veraem , quam poeta adhibeat , lector assentiatur res illas exstitisse vel exsistere , sed ex vi artificiosae cuiusdam narrationis , quae sit ita inter se connexa , ut praeiactis quibusdam alia , quae sequuntur , connexe et probabiliter acddisse putentur . 
Ita tota ratio suavitatis , seu delectandi , in vario , admirabili et probabili sita est . 
Ordiamur vero a primo ! 
Huius praescriptiones facilius exemplo quam praecepto intelleguntur , in communi tamen praeiaciendum et ipsam actionem magnam variam et perplexam esse debere neque umquam uno tenore felicem vel adversam , sed alternis vicibus perplexam et tunc maxime adversam , cum propter aliquid , quod dicitur in praesenti , secunda speraretur , et e contra . 
Idem servandum in actionibus impedientium vel iuvantium . 
Posito enim primo , quod diximus , necesse est illis nunc succedere , nunc non succedere insperate . 
Varietas insuper et ipsarum personarum agentium servanda . 
Nunc solitarius heros sit in ripa , nunc solus vigilans ad clavum navis , nunc multitudine stipandus est ; nunc homines agant , nunc natura , nunc genii , nunc dii ; et ut partes librorum inter se variae , ita et libri ipsi fabulae diversissimi sint , quoad ipsas etiam personas agentes modumque agendi . 
Insuper mutanda est ipsa naturae semper facies , quae illustrat actionem , nunc serenum sit , nunc tenebrosum caelum . 
Ipse locus modo horridus , modo amoenus ; ludi aliaeque res laetae , ut venationes , pluvia turbandae sunt , tempestates serenitate moderandae . 
Tempus etiam ipsum non idem sit semper , aliquando uni actioni longum tempus impendatur , aliquando dies quasi otiosi transigantur , in quibus non actio magna , sed spes actionis magnae continuandae appareat : Iamque dies alterque dies processit . 
. . Quodsi laeta diutius inculcanda sunt vel tristia diu describenda , tristia brevi ioco , laeta brevi luctu temperentur per occasionem . 
Iocentur ergo Aeneas et Turnus in media caede : . . fratrem ne desere , frater ! 
Italiam metire iacens . 
. . ! 
Menoetes in ludis mergatur , ita tamen , ut rideant Troiani . 
Eventus ipsi medii rerum semper modo differant ! 
In II Creusa eripitur incerta morte , in vulgari morte Anchises , in IV se ipsam Dido interficit , in V Palinurus in mare deturbatur dormiens , in VI Misenum deus punit , in VII Galaesus iustus , in VIII iniusta Cleopatra , in IX uterque in suis castris hostis praeter spem caeditur , in X aeque Lausus pius et impius Mezentius , in XI Camilla ab ignoto interficitur , in XII Turnus iamiam incolumis futurus . 
In ipsis etiam actionibus tendentibus ad eventus quaedam materialis varietas : castra oppugnata , urbs obsessa , proeliantur rustici , milites , equites , peditum auxilia , praesidia , subsidia . 
Instrumenta , usus instrumentorum varientur . 
Vulnerentur ergo invicem : saxo , torre , clava , sude , cratere , bipenni , conto , sparo , iaculo , sagitta , falarica , hasta , lancea , ense ; iugulum , caputi femur , pectus , poples , manus , genu ; adversi , aversi , eminus , comminus , ab latere stantis , iacentis , currentis , fugientis , congressi , dormientis , latitantis , taciti , clamantis , iactantis , precantis , deprecantis , exprobrantis , minantis , timidi , audacis , ulciscentis ; in equo , in curru , in muro , in campo , in tentoriis , in sacris , in vigiliis , die , noctu , per levia proelia , per iustos congressus , per insidias , ex acie , ex turmis , singulari certamine , affines , non afines , Graeci simul vel Troianus cum Rutulo , iustus cum probo vel sceleratus . 
Portenta et prodigia vel res difficillimae eveniant , sed modo insperato , auxilium , Quod minime reris , Graia pandetur ab urbe . 
Quis enim speraret Euandrum Graecum pugnaturum pro Troianis , vel Diomedem non pugnaturum contra illos , vel quis ipsos Italos contra Italos pro Troianis ; Praeterea Lausus cum patre in proelio , Pallas sub Aenea pro patre . 
Pallas cum Lauso non congreditur , ne alter alteri praeferatur , sed maioris herois manu cadat uterque . 
Quid vero illius modi varietate amoenius , ut etiam Scaliger notat , exclusere castris suos Troiani , Tumum autem inclusere . 
Ex exclusis Troianis unus timidus , alter audax . 
Rutuli Euryalum occidunt . 
Nisus vult mori , victorem interficit moriturus ; spolia recipiunt Rutuli , quae illi Messapo et Rhamneti abstulerunt . 
Rutuli flent Volscentem , Troiani Euryalum . 
Videndum porro est , ne eadem res quasi de industria et longiu , si sit insignis et rara , bis describatur etiam in eodem opere , si fieri possit . 
Ergo ; pestilentiam ; , ut notat Scaliger , ; tempestatem , obsidionem , altercationem , legationem , ludos , singulare certamen , foederis caerimonias , convivium , concilium , funus , funebrem orationem , tropaeum semel descripsite Maro . 
Praeterea varietas spectanda causarum , et maxime finalis ; ita apud Maronem mortes numquam eiusdem modi . 
Fato suo fungitur Anchises , Misenus ob temeritatem , Palinurus ob somnum , Lausus ob pietatem , Mezentius ob ultionem , Pallas ob audaciam , Arruns ob perfidiam , Camilla ob fortitudinem , Turnus ob avaritiam et gloriam spoliis detractis . 
Rursum Mezentius bello persequitur cives , Aeneas illatum ulciscitur Euandro supplex Graeco ; Graecus exsul cum exsule Troiano consentit . 
Diomedes fortis elanguit , Aeneas olim mollis contra eundem Diomedem , nunc illi terrori est . 
Uno verbo omnes illi fontes possibilitatis lib . 
II , III et IV semper variantur . 
De hac Aristoteles non satis clare cap . 
: ; Sane convenit tragoediae ipsum praebere mirandum , magis autem epopoeiae , quod videlicet proportione respondeat ; , ubi docet rationem mirandi magis procurari debere in epopoeia et licentiosiores posse esse epicos in rerum mirabilium fictionibus , quam tragicos vel alios quosvis . 
Rationem vero dat , quia magis proportionata mira possunt esse in epopoeia , etiamsi sint valde mira et quasi dissentanea , quam in tragoedia . 
Addit autem ulteriorem rationem , quia singularia quaedam et magis vivacius , quippe per actionem et gestus , et machinas aliaque , quae coram spectantur potius , quam cogitantur , in tragoedia exhibentur , ut facile ratio dissentanei et absurdi appareat in ipso miro . 
Haec vero eadem singularia in contextu epico magis latent . 
; Ideoque ; , inquit , ; mirandum maxime epopoeiae convenit , quoniam in ea ad ipsum agentem minime respicimus ; , hoc est oculis illum non videmus . 
Neque tam vivaciter in abstracto cogitatum examinamus quendam Aeneam , quam examinaremus hunc ut hunc Aeneam in scaena agentem . 
Cap . 
etiam docet breviter , quaenam sint admirabilia : ; Hoc pacto ; , inquit , ; admirabile magis sese offert , quam si a casu vel a fortuna proficisci appareat , siquidem in his etiam , quae a fortuna proveniunt , illa quidem maximam admirationem prae se ferunt , quae veluti suopte impulsu provenire videantur ; . 
Deinde dat exemplum : ; ut in Argo Mitii statua , quae super inspectantem collapsa auctorem Mitti necis interfecit . 
Eiusmodi enim haec sunt , ut non temere facta esse opinemur ; . 
Ex quo colligo duplicia esse miranda , rerum vel agentium mutorum brutorumve et miranda agentium naturalium . 
Illa ergo agentium mutorum vel brutorum miranda erunt , quae non temere provenire videbuntur , sed quasi ex occulta quadam ratione , sicut cum statua Mitii interfectorem Mitii obruit . 
E contrario vero , illa erunt miranda agentium rationalium , quae videbuntur agi sine ratione vel cognitione , vel quasi sine cognitione , ut cum Turnus insequitur Iunonem cum gladio , simulantem Aeneae speciem . 
Hic enim summe mirandum est , quia et tum maxime excedit ex acie , cum se maxime putat pugnare , et tum maxime amicissimam sibi insequitur , cum se putat inimicissimum insequi . 
Huius autem tota admirabilitas est in non agnitione . 
Sed universalius loquendo illa simpliciter erunt mirabilia ac proinde tota fabula spargenda , quae causam sui latentem habent . 
Miramur enim , ut ait Aristoteles , illa , quorum causam ignoramus . 
Talia autem sunt difficilia quaeque vel praeter naturam , vel supra naturam , vel etiam contra naturam fieri contingit , quaeque non fiunt nisi viribus Dei ordinariis vel extraordinariis , vel geniorum , vel artis , vel naturae , vel hominum . 
Quomodo autem haec ex statu possibilium reducere possimus in statum exsistentiae , hoc est quomodo illis probabilitatem , quod de facto acciderint , astruere possimus , iam docuimus lib . 
Reliqua tamen hic de probabilitate explicabimus ulterius . 
De hac autem Aristoteles cap . 
ita praecipit : ; Sermones ipsos ( intellegit contextum epicum ) adeo non ex parte rationis expertium constitui debere , ut etiam nihil , quod non summa ratione praeditum sit , contineant ; . 
Vocat autem extra rationem esse , improbabile esse . 
Recte autem post admirabilitatem fabulae ponimus ipsam probabilitatem . 
Siquidem enim Aristoteles docet alibi post admirationem sequi ratiocinationem et ex admiratione nasci philosophiam . 
Sane posito aliquo a nobis miro , statim lector incipiet cogitare , quomodo hoc accidere potuerit , sique nihil probabilis viderit , desinet mirari et delectari . 
Probabilitas ergo conservabit ipsam admirationem et ulterius prolongabit Nota autem probabilitatem rhetoricam et poeticam penitus essentialiter difierre , quia probabilitas rhetorica formaliter fit per argumentationemt poetica vero nullo modo , sed tantum per quoddam artificium dispositionis narrativae , quod explicabo cap . 
sequenti . 
Probabilitas rhetorica habet plerumque intentum reale et ultimatum , ut credatur hoc ita accidisse , poetica vero interdum tantum hoc ita potuisse accidere vel debuisse , si omnino vel probe occidisset . 
Atque haec causa est , cur poetae non mentiantur , abstractivam enim habent probabilitatem . 
Abstrahentium autem , ut docet Aristoteles , non est mendacium . 
Differunt quoad effectum , nam probabilitas rhetorica interrumpit admirationem , multoque magis philosophica , cum per argumentum verum vera alicuius causa ostenditur probabiliter . 
At vero , ut iam dixi , probabilitas poetica conservat admirationem , non enim vere omnino et per veram argumentationem , sed , ut paulo post docebo , per sophisma causam confictam rei ostendit , decipiendo ipsum lectorem suaviter , ut proinde allata probabilitate dubius sit adhuc et in media deliberatione et somnio quodam , an verum sit , quod dicatur . 
Id , quod iam aggredior , ostendam . 
Hoc autem contingit iuxta Aristotelem hoc modo . 
; Existimant enim ; , inquit , ; homines , cum hoc ipso exsistente sive facto hoc ipsum fiat , si posterius sit , etiam prius esse vel fieri , quod quidem mendacium est . 
Sed ob id sane mendacium primum est , quod alio quopiam exsistente hoc idem esse vel fieri necesse sit . 
Siquidem cum hoc esse verum sciat , anima nostra paralogismo colligit etiam primum esse verum ; . 
Deinde dat exemplum Homeri . 
; Homerus vero praecipue alios docuit , quo pacto mendacium ipsum dici oporeret , quod profecto paralogismus est ; . 
Docet hic Aristoteles summum quoddam artificium fabulae debere esse probabilem per paralogismum , seu sophisma quoddam . 
Sicuti enim in sophismate contingit , ut falsa appareant probabilia ex falsis praemissis , ita etiam oportere praemissas esse quasdam in fabula , quae ipsae etiamsi sint fictae et falsae , illis tamen cum semel lector non sperans , quid postea dicendum esset a poeta , assensus est , postea posterioribus fictionibus , etiamsi sint valde mirae , facilius assentitur . 
Hoc est , quod docuit Vida lib . 
Haec autem sunt , in quibus occulte latet ulterior effectus . 
Oracula , de quibus ita Vida : Sed rerum eventus nonnulli saepe canendo Indiciisporro ostendunt in luce maligna Sublustriquealiquid dant cernere noctis in umbra . 
Hinc pater Aeneam . 
. . , v . 
g . 
cum Apollo dat oraculum , ut Troiani proficiscantur eo , unde sunt orti . 
Ergo facilius assentietur lector probabile fuisse Aeneam in Italiam venisse , etsi et illud oraculum fictum fuit . 
Vaticinia , de quibus ita Vida : Nam iuvat haec ipsos inter praescisse legentes , Quamvis sint et adhuc confusa , et nubila porro etc . 
g . 
Celaeno cum semel assensus sum harpyiam vaticinatam fuisse in media fame venturum Aeneam in Italiam , facilius assentiar iam illum venisse eo , cum videro quadris illum vesci , quamvis et illa praemissa vaticinii ficta est . 
Somnia , qualia habes lib . 
VII et lib . 
Si enim haec apte implentur , nescio , quomodo ipsa aptitudo trahit nos ad assensum ipsius miri effectus . 
Auguria , extispicia , auspicia aliaque eiusdem generis . 
Sunt omina , ut : Quattuor hic , primum omen , equos in gramine vidi . 
Hoc praesagium valet ad ulteriorem probabilitatem belli Latini . 
Sic illud aquilae rapientis praedam omen in XII et cum Nisus primum augurem Latinorum occidit . 
Sunt revelationes per Deum vel angelos factae et vis fati ostensa . 
Sunt signa quaedam , quae possunt esse occasiones alicuius facti vel non facti , quod alias non fieret vel fieret . 
Hoc etiam recognoscit Vida , ut cum praemittit poeta balteum Pallantis acceptum fuisse a Turno , ut pariatur probabilitas viso illo postea occisum fuisse Turnum ab Aenea . 
Simplicis hominis sermonis conversio quaedam inopinata in vaticinium , etiam ipso dicente inscio et non praesagiente effectum , quod summopere delectat . 
Sic Palinurus in V inscius : . . non , si mihi Iuppiter auctor Suadeat , hoc sperem Italiam contingere caelo . 
Ex sermone factum est vaticinium , nam re vera in Italiam non venit nisi submersus . 
Stratagemata vel aliquid sollertissime inventum pro futuro effectu , quasi certissimo efficiendo . 
Dum enim lector videt efficacitatem hanc in stratagemate , quasi in praemissa , statim postea assentitur incautus secutum fuisse effectum . 
Hoc est ergo , quod docuit Aristoteles , paralogismum a poetis fierii , hoc est deceptionem lectoris , cum ; existimant homines hoc ipso exsistente sive facto aliud , quod posterius esti exsistere ; . 
Iuvat ipsum poetam interdum multo ante praedicere eventum futurum brevissime . 
De quo loco citato diligentissime expende Vidam ! 
Sic Vergilius multo ante mortem Didonis initio ipso hospitii : Ille dies primus leti primusque laborum Causafuit . 
. . Lib . 
X : Turno tempus erit , magno cum optaverit emptum IntactumPallanta et cum spolia ista diemque Oderit . 
Sic etiam totius eventus medii et ultimi breviter praesignificantur in III per vaticinium Heleni . 
Ratio autem est , cur haec ad futurorum probabilitatem iuvent , quia breviter praedicuntur et sine circumstantiis difficultatum singularum , propter quas ipsa res difficile credi posset . 
Cum ergo propter harum difficultatum non agnitionem facile multo ante assensi sumus hoc vel illud exstiturum , facilius credemus , cum hoc ipsum exsistet . 
Unus enim actus assensus saltem aliquem habitum et facultatem inducit eidem rei iterum assentiendi , maxime cum naturaliter aliunde nos pudeat eidem rei dissentiri , cui semel assensi sumus . 
Eadem ratio est , cur et illa inducant probabilitatem , quae capite praecedenti enumeravi . 
Habent enim connexionem quandam cum futuro eventu et essentialiter respiciunt illum . 
Cum ergo semel assensi sumus exstitisse aliquid , quod connexum est cum alio , pudet nos non assentiri huic alteri illud etiam exstitisse . 
Iuvat etiam non poetam narrare aliquid mirabile , sed deum vel genium , vel aliquam personam maioris auctoritatis , ad quam per se pertineat non falli in vero , introducere enarrantem . 
Sic enim inconsiderate , nescio quomodo , assentitur legens verum hoc esse . 
Sic fecit Maro in recensenda per Dianam Camillae vita in Iuvat , ut iam semel monui , rem factis rebus similem introducere vel cui similia postea de facto exstitura sunt . 
Quo in artificio non possum satis mirari Maronem . 
Introducit enim Ascanium nudo capite pugnare initio X , quia postea hoc fecit ipse Iulius Caesar . 
Fingit Aeneam nudato capite clamantem : O cohibete iras ! 
quia idem Caesar hoc fecerat suos in alloquens : ; parcite civibus ! 
; Ascanii et Laviniae caput illustrat ominosa flamma , quia hoc idem factum omen in Tullo Hostilio et L. Marcio . 
Rursus Sergesto pro servata navi in V Aeneas dat praemium , quia Varroni similiter gratiae actae pro servata re publica post cladem Cannensem . 
Venulum ex equo a Tarchone describit detractum atque cursu ablatum ; idem sibi evenisse Caesar ait in teste Servio . 
Ratio est , cur haec probabilitatem afferant , quia quae iam facta sunt , eorum similia ante facta fuisse credibile est , maxime si maiores et posteri comparantur . 
Hi enim solent imitari avos . 
Probabile est ergo avos fecisse , quod fecerunt nepotes . 
Et haec quidem de probabilitate rerum mirarum et extraordinariarum , quorum fontem universalem lib . 
II diximus esse difficile . 
Res autem ordinariae et communes neque habent per se admirabuitatem , neque indigent tanta probabilitatis cura , et earum ex opposito probabilitatis fons erit ipsa ratio facilis . 
Probabile est enim ea accidere , quae sunt facilia . 
Ipsa autem ratio facilis rursus dividitur in illos fontes possibilium actionum et aliarum rerum , de quibus lib . 
III et Nam v . 
g . 
probabilitas , cur iuvet Aeneam Euander , Venus , Iuppiter et aliae personae , vel cur hoc modo , fons est probabilitatis ipsum facile , desumptum ex affinitate vel ex natione , vel ex sexu , vel moribus , vel officio , vel natura , eademque ratio est de probabilitate actionum impedientium . 
Superiore libro de animorum delectatione egimus ex fabula proveniente , hoc libro acturi de motu ipso . 
Nam etsi haec quoque , quibus movemur in fabula , nos delectent , tamen quaedam propria sunt magis delectatione ut no varia mira probabilia , quam illa , quae propria sunt motui , quae ab Aristotele vocantur horribilia terribiliaque . 
Connexa tamen haec sunt inter se , ut obiecta ita motus ipsi . 
Nam et terribilia miserabiliaque possunt esse varia , immo interdum ex variatione contingunt talia , ut videre est in peripetiis et agnitionibus , insuper sunt etiam admirabilia , immo et stuporem inducunt . 
Hanc connexionem insinuat Aristoteles cap . 
: ; Quoniam vero ; , inquit , ; a timere misericordiave talem delectationem per imitationem poeta parare debet ; . 
Timor vero et misericordia non est nisi terribilium miserabiliumque . 
Praeterea paulo ante eodem cap . 
ait duas esse partes , quibus tragoedia mortalium animos delectat : peripetias et agnitiones . 
Harum vero utraque est sane terrifica et miserabilis , itaque coniuncta est delectatio ex parte varii cum motu . 
Connexam vero cum eodem esse etiam respectu probabilitatis patet ex illis verbis cap . 
, ubi agens de propriis motus instrumentis , agitatione et peripetia , ; Haec ; , inquit , ; in ipso rerum contextu ( hoc est in fabula ipsa ) ita astruenda sunt , ut ex his , quae prius acta fuerint necessario sequi aut certe verisimiliter agi videantur . 
Multum enim differt , fiant haec per haec , an ex his ; . 
Quasi diceret non tantum hoc per hoc fieri debere in fabula habento agnitionem et peripetiam , sed insuper debere hoc ex alio sequi , hoc est ipsas peripetias et agnitiones probabiles esse debere . 
Quod , tertio , spectat ad admirabilitatem , respectu etiam huius delectatio participat cum motu , nam horribilia terribiliaque semper etiam per se sunt admirabilia , ut ex experientia patet Neque mirum ita esse affines sibi delectationem et motum in fabula , cum eo ipso , quod audiamus horribilia terribiliaque v . 
g . 
in tragoediis , delectationem sentiamus maximam gaudeamusque etiam flere et iucundissimum nobis sit aliorum misereri . 
Tamen , ut dixi , etiamsi utrumque participet in multis et in omnibus ferme , quaedam tamen alterutri magis propria sunt . 
Tria huiusmodi assignat Aristoteles cap . 
: I est peripetia , quae ; est eorum , quae aguntur , in contrarium mutatio ; v . 
g . 
; In ; , inquit Aristoteles , ; ductus est ille quidem veluti mox unis immolandus , Danaus contra subsecutus , ut immolaret , sed accidit ex his , quae patrata sunt , ut Danaus occideretur , Lynceus vero liber effectus fuerit ; . 
Huiusmodi ergo fictiones vocantur peripetiae et pro varietate materiae et circumstantiarum vel metum , vel commiserationem pariunt . 
Fabula enimt ut docet Aristoteles alibi , non tantum actionum humanarum , sed etiam felicitatis infelidtatisque imitatio est . 
II est agnitio , quae definitur ab Aristotele ; ex ignoratione in notitiam ad amicitiam vel inimicitiam illorum mutatio , qui seu felices , seu infelices determinantur ; . 
Dat exemplum de Oedipode , qui ex felici determinatus est infelix , cum agnovisset se liberos suscepisse ex matre , quam ignoraverat antea fuisse matrem . 
Breviter vero hic cap . 
dividit agnitiones , alias esse improprias inanimatorum et quorumcumque , ; si quando evenit , ut si quid patrarit quis vel non patrarit , agnoscamus ; . 
Tales improprias vocat et ad fabulam minus pertinentes , alias autem , quae sunt personarum , vocat proprias . 
Rursus alias agnitiones vocat mutuas , ut cum ; Iphigenia ex epistolae illius missione ab Oreste est agnita ; et rursus illum agnovit . 
Alias vero vocat non mutuas , ut v . 
g . 
lib . 
I Aeneas clausus in nube agnovit salvos socios Ilioneum , . 
Mnestheum , Sergestumi et ipse interea non agnoscebatur . 
III est perturbatio , quam ita definit simul et describit : ; Est actio letifera seu dolore plena , veluti cum neces , cruciatus , vulnera exprimuntur ; , v . 
g . 
lib . 
Sicut divisit agnitiones rerum et personarum auctor , ita dividere possumus peripetias . 
Alias esse rerum , cum eventus dissentanei illarum describuntun . 
Harum usus est brevissimus apud poetas , ut illud apud Statium de caede ebriorum nocturna : Crateras pronos epulasque in caede natantes Cernereerat iugulisque modo torrentis apertis Sanguinecommixto redeuntem in pocula Bacchum et illud cum describit addensationem exercitus : Permixtaeque nitent aliena in casside cristae . 
Aliae autem sunt rerum et personarum simul , ut : Confixique suis telis , quibus nimirum hostes configendi erant . 
Tertiae vero simpliciter concernunt ipsas personas . 
Habent autem gratiam , cum ita ordinantur , ut cum maxima felicitas speratur ex aliquo adhibito medio in ordine ad ipsam felicitatem , tunc ex eodem ipso medio eveniat maxima infelicitas , v . 
g . 
lib . 
II , cum Troiani sumunt clipeos Graecorum primoque illis stratagematis aditu fortuna favet , sed statim mutatur , nam suorum deinde telis obruuntur . 
Est autem pulcherrima peripetia illa , quae quodammodo coniuncta est cum agnitione vel cum non agnitione , vel certe cum utraque , ut hic cum agnitione Troianorum Graece armatorum , et non agnitione aliorum . 
Id etiam contingit admodum delectabile , cum ex fortuna infelici fit mutatio in felicem , sed tum lenis est motus gaudii aut laetitiae , ut cum Polynices et Tydeus et ex pauperibus iacentibus apud Statium ad limen Adrasti fiunt potentes , et ex inimids ac rixosis amicissimi et concordes . 
Est et aliud quoddam genus , cum non fit mutatio ex parte medii practici in contrarium , sed ex parte alicuius cognitionis speculativae in ordine ad futurum . 
Hoc genus colligo ex Vergilii lib . 
Apollo dederat oraculum futurum Palinurum . . ponto incolumem finesque canebat VenturumAusonios . 
. . Ergo servato fallaciter oraculo tres noctes enatavit mare et tetigerat Italiam manibus , sed tamen cadavere postea in litus eiectus eam invisit demortuus . 
Duae ergo hae species erunt peripetiae vel ex parte cognitionis adhibitae , vel ex parte actionis , seu medii practici , in contrarium evenientis . 
De hac fuse quidem , sed obscurius , Aristoteles cap . 
, in quo genera agnitionis recenset . 
I genus dicit esse facile minimeque artificiosum ideoque a plurimis usurpatur , cum nimirum agnitio fit per dubitationem , ut cum dubitare incipimus hoc , quod occidimus , sitne fera an homo , amicus vel inimicus , aut certe fit per signa . 
; Signa autem ; , inquit , ; sunt aliqua ingenita , v . 
g . 
lancea , quam Terrigenae gestare solent ( de quo diximus in ) , aliqua autem adventitia sunt , sed haec vel in corpore , ut per cicatrices , vel extrinsesecus , ut per monilia , per torques ; etc . 
Qualis est balteus ille Pallantis . 
II genus vocat coniunctum cum peripetia , v . 
g . 
Iphigenia Orestem immolare debuerat , sed cum agnovisset eum fratrem , vitam illi dedit . 
III genus vocat ; per reminiscentiam , dum ; , inquit , ; spectando aliquid in animum aliquid aliud revocamus ; , datque exemplum Ulixis , qui in ; sermone apud Alcinoum audiens citharoedum ex recordatione flevit vel agnitus est ; . 
IV genus vocat ; per syllogismum ; , cuius dat exemplum : ; Accessit similis quidam Oresti ; sed Oresti nemo alius est similis praeter Orestem ; ergo Orestes accessit ; . 
Nos aliud damus ex initio VII , ubi agnoscit Aeneas se in Italiam venire per medium syllogisticum sibi ab Anchise suggestum , cognitor : Tunc debui venire in Italiam , cum mensas devorarem ; Sed modo mensas devoro ; Ergo modo veni in Italiam . 
Concludit vero omnium pulcherrimam esse agnitionem , ; qua ex verisimilibus admiratio ipsa paritur ; , hoc est , quae habet connexionem probabilem eorum , a quibus pendet ipsa agnitio , datque eius exemplum in Iphigenia , quod habes descriptum apud Ovidium lib . 
Miror Aristotelem , cur solam agnitionem tamquam partem epopoeiae proprie moventem assignaverit , cum etiam interdum moveat admirabiliter ipsa non agnitio , v . 
g . 
si spectetur lib . 
I illa sola non agnitio Veneris transformatae in nympham . 
Sane vehementer lectorem movet , etiam ante factam agnitionem , maxime in illis verbis : . . heus , inquit , iuvenes , monstrate , mearum Vidistissi quam hic errantem forte sororum . 
Errabat autem ipse potius Aeneas . 
Deinde in illis : . . haud equidem tali me dignor honore , dissentaneum enim hic est . 
Cum enim fuerit et mater , et dea , utique exigebat cultum , sed nimirum tum non exigebat , quia non agnita . 
Illa vero quantopere movent eo ipso , quod videat lector non intercedere agnitionem : Sed vos qui tandem . 
. . vel illa Aeneae verba : . . si vestras forte per aures Troiaenomen iit . 
. . vel illa : . . conscendi navibus aequor Matredea monstrante viam . 
. . Itaque etiamsi se Aeneae Venus non revelasset , tamen hucusque motus integer fuisset . 
Ergo et ipsa non agnitio est formalis quaedam et separata ratio motus . 
Clarius exemplum est in fine lib . 
I de Amore transformato in Ascanium : Ille ubi complexu Aeneae colloque pependit Etmagnum falsi implevit genitoris amorem , Reginam petit . 
Haec oculis , haec pectore toto Haeretet interdum gremio fovet , inscia Dido , Insideat quantus miserae deus . 
Hic sane nulla omnino est agnitio , et tamen vehementer movemur istaec legendo . 
Immo ausim pronuntiare similes non agnitiones tam diu magis movere et delectare , quam diu nulla consequitur agnitio . 
Exemplum habes clarissimum lib . 
X , ubi Turnus stricto ense insequitur Iunonem falsam . 
Certe elanguesceret gratia et delectatio et motus ipse mutaretur , si agnosceret Iunonem se insequi aut insecutum fuisse Turnus . 
Ergo illa summo iudicio consequuntur : Illum autem Aeneas absentem in proelia poscit . 
. . 
Cum Turnum interea medio fert aequore turbo . 
Respicit ignarus rerum ignarusque salutis . 
Et ratio a priori est , tunc enim maxime commiseremur , cum aliquem aliquid agere videmus vel immerito deceptum a malis , vel bene et feliciter deceptum a bonis , et praeterea oritur in nobis quaedam cupiditas leniterque irritans mentem desiderium illi haec , quorum ignarus est , significandi , quod magis experientia ipsa explicet quam ratio . 
Statuimus ergo quartum modum movendi , non agnitionem vel temporariam , vel perpetuam , ut si fratres duo se occidant non culpabiliter , nescii se esse fratres . 
Haec , ut dixit Aristoteles , est actio letifera continens terrificum quid et miserabile . 
De quo accuratius ad finem cap . 
agens , dicit tripliciter accidere posse horrificum terrificimque , hoc est letiferum . 
Amicorum invicem , si se v . 
g . 
amici occidant vel unus dumtaxat alterum . 
Hostium similite . 
Neutrorum , inter quos nihil intercedat odii vel amicitiae . 
Primum genus perturbationis laudat et captandum esse a poeta docet Secundum vero genus et tertium vituperat : ; Itaque si hostis hostem obtruncet obtruncaturusve sit , nequaquam miserabile illud praeterquam necis ipso affectu assequotur . 
Idemque sequetur , si inter neutros id accidat ; . 
Rursus dividit actionem letiferam posse contingere ; a scientibus et agnoscentibus , ut Euripides feciti , qui Medeam induxit necantem filios ; , quos esse sciverat filios , ; ab ignorantibus quidem vim facinoris , agnituris vero mox necessitudinem . 
Qualis ; , inquit , ; Sophocleus est Oedipus et Telegonus in ; . 
Addit modum , qui fit ; per ignorantiam , videlicet debere aliquem haec facinora patrare , inter patrandum vero agnoscere . 
Praeter hos modos et illos , qui reduci ad hos ipsos possunt , negat Aristoteles posse alios contingere . 
Vel enim a sciente fit actio letifera , vel non a sciente . 
Rursus si a sciente , vel a iam sciente ante actionem , ut cum Medea occidit filios , et hoc Aristoteles non laudat , quia magnae perturbationis est expers et sceleratum omnino commiserationisque ideo vacuum , vel certe a nunc non sciente , sed postquam perpetrarit facinus , scituro , et hoc perturbationis genus longe praestantius est . 
Vel certe fit a cognoscente inter patrandum et in ipsa inchoatione facinoris , ; ut ; , inquit , ; in Merope filium interficere debet , non autem interficit ; , demittendo enim gladium signum filii v . 
g . 
agnoscit in cervice . 
Dat et exemplum omnium meo iudicio praestantissimum de Iphigenia , quae inter immolandum fratrem agnovit Orestem ideoque non finivit facinus . 
Dat vero rationem , cur huiusmodi pertubatio praestantissima sit . 
; Quia ; , inquit , ; et a facinore scelus abest , et ipsa plane agnitio stuporis est plena ; , et facinus inchoatum inopinate non perpetratur . 
Lege autem de Iphigenia Ovid . 
lib . 
III eleg . 
! 
Est locus in Scythiai Tauros dixere priores , Qui Getica longe non ita distat humo . 
Hac ego sum terra , patriae nec paenitet , ortus ; Consortem Phoebi gens colit illa deam , Templa manent hodie vastis innixa columnis Perquequater denos itur ad illa gradus . 
Fama refert illic signum caeleste fuisse ; Quoque minus dubites , stat basis orba dea . 
Araque , quae fuerat natura candida saxi , Decolor a fuso tincta cruore rubet . 
Femina sacra facit taeda non nupta iugali , Quae superat Scythicas nobilitate nursus . 
Sacrifici genus est , sic instituere priores , Advena virgineo caesus ut ense cadat . 
Regna Thoas habuit Maeotide clarus in ora Necfuit Euxinis notior alter aquis . 
Sceptra tenente illo liquidas fecisse per undas Nescioquam dicunt Iphigeaian iter , Quam levibus ventis sub nube per aequora vectam Crediturhis Phoebe deposuisse locis . 
Praefuerat templo multos ea rite per annos Invitaperagens tristia fata manu , Cum duo velifera iuvenes venere carina Presseruntquesuo litora nostra pede . 
Par fuit his aetas et amor , quorum alter Orestes , Alter erat Pylades ; nomina fama tenet . 
Protinus immitem Triviae ducuntur ad aram , Evincti geminas ad sua terga manus . 
Sparsit aqua captos lustrali Graia saoerdos , Ambiat ut fulvas infula longa comas . 
Dumque parat sacrum , dum velat tempora vittis , Dum tardae causas invenit illa morae , ; Non ego crudelis , iuvenes , ignoscite ! 
; dixit , ; Sacra suo facio barbariora loco . 
Ritus is est gentis . 
Qua vos tamen urbe venitis ? 
Quodve parum fausta puppe petistis iter ? 
; Dixit et audito patriae pia nomine virgo Consortesurbis repperit esse suae . 
; Alter ut e vobis ; , dixit , ; cadat hostia sacris , Ad patrias sedes nuntius alter eat ! 
; Ire iubet Pylades carum periturus Orestem ; Hic negat inque vicem pugnat uterque mori . 
Exstitit hoc unum , quod non convenerat illis , Cetera pars concors et sine lite fuit . 
Dum peragunt iuvenes pulchri certamen amoris , Ad fratrem scriptas exarat illa notas . 
Ad fratrem mandata dabat cuique illa dabantur , ( Humanos casus aspice ! 
) frater erat . 
Alia vero , quae hic de motu dici possent non alia essent a lib . 
III et Delectatur enim mirifice et movetur lector in fabula , si ipsae actiones vel iuxta aetatem , vel complexionem , vel ceteros fontes , de quibus egimus lib III , repraesententur . 
Rursus est attendendum et ad illa ad ciendum motum , quae circumstant actionem ipsam . 
Delectat enim nos v . 
g . 
locus amoenus pratorum , silvarum etc . 
, movet insuper locus terrificus et horribilis , ut inferorum lib . 
VI , pariterque viva ipsarum personarum repraesentatio aliaque , de quibus egimus toto lib . 
Vel enim ex natura sua sunt amabilia , v . 
g . 
tempus matutinum , subrubeum , serenum , vel sunt horribilia , ut vespertinum , nocturnum , tenebrosum ; similiterque speculandum est de aliis circumstantiis actionum ipsarum . 
Unum addo debere nos quam maxime ipsas agentes personas quam maxime amabiles reddere variis modis et descriptionibus earum rerum , propter quas naturaliter personae placere solent . 
Hoc vero non est faciendum in ipso puncto perturbationis , seu actionis letiferaet sed multo ante . 
Hoc artificio ingeniose usus est Maro lib . 
Ut enim postea lector gravius commisereretur occiso Euryalo , et formosissimum illum multo ante describit , ut : Et iuxta comes Euryalus , quo pulchrior alter Nonfuit Aeneadum . 
. . , deinde ab aetate , miserabile enim est cito iuvenes mori : Ora puer prima signans intonsa iuventa , tum a virtute amicitiae et fidelitatis : His amor unus erat pariterque in bella ruebant . 
Haec enim valde amabiles reddit homines . 
Hanc Pontanus lib . 
II cap . 
mendose affert dicens esse poesin illustrium virorum etc . 
Nam tragoedia , sicut et omnis poesis perfecta , non est imitatio personarum , sed actionum , ut saepe Aristoteles inculcat toto libro . 
Rectius ergo ipse describit Aristoteles tragoediam esse imitationem actionis illustris , magnitudinem habentis , non enarrando , sed agendo et colloquendo , ut misericordia et terrore animos ab iis perturbationibus liberet et purget , a quibus huiusmodi facinora tragica proficiscuntur . 
Itaque sicuti comoediae proprium est delectabile , ita tragoediae proprium est miserabile et terribile . 
Ratio autem est , cur non nisi illustres actiones et illustrium personarum imitatur tragoedia in ordine ad commiserationem vel metum excitandum , comoedia autem leviores actiones levium personarum in ordine ad delectationem et festivitatem excitandam , quia ita experientia et ratione constat facilius nos dolere de calamitatibus illustrium virorum et tragicis eventibus quam de plebeiorum , sicut , e contra , facilius gaudemus de bono eventu plebeiorum quam illustrium , quia utrumque nobis inopinatum accidit , cum felicitas ordinarie propria sit illustribus ex communi opinione , infelicitas vero in plebeis et pauperioribus . 
Differunt fabula . 
Tragica enim grandior est et actiones habet miserabiles et horrificas , luctus , exsilia , caedes , rursus plerumque publicas et celebres . 
Comica vero habet actiones erutas ex vita civili , communes et privatas . 
Differunt fingendi potestate . 
Comoedia enim fingit semper totam fabulam . 
Unde Scaliger lib . 
I affirmat eam ex hoc capite omnium perfectissimam esse poesin . 
Tragoedia vero potest quidem interdum fingere , ut Pontanus docet , etiam totum , ut tamen Aristoteles praescribit , melior est , si argumentum ex historia aliqua conficiat . 
Addo rationem , nam alias probabilitas tolleretur tragoediae . 
Falsa enim fabula putaretur etiam primo aspectu , cum illustrium illustres actiones , ut regum , imperatorum , facile sciantur notaeque sint omnibus . 
Facile ergo aliquis in hac materia improbabilitatem actionis animadverteret At in plebeis actionibus non hoc accideret , quia illae communiter ignorantur , cum sint privatae . 
Distinguuntur moribus . 
Tragoedia enim imitatur graves et compositos , comoedia vero imitatur leves , et olim obscenos . 
Personis . 
Comicae enim ignobiles , obscurae , civiles ; tragicae illustres , ut reges , principes , imperatores . 
Sententia differunt , quae est explicatio sensus animi apta , quis quid v . 
g . 
nolit vel velit , intellegat vel non intellegat , neget vel affirmet etc . 
Haec in tragoedia gravis est , sublimis et vehemens , in comoedia vulgaris et humilis . 
Differunt dictione . 
Comica enim verba trita , usitata , quotidiana , nimis familiaria ; tragica , contra , sunt regia , senatoria , rara , inusitata , sublimia , sonantia , plena . 
Differunt affectibus . 
Comici enim sedatiores et morati , ut spes vel gaudium , vel dolor levis . 
Tragici vero sunt acres et graves , ut metus , commiseratio , et interdum vehemens gaudium . 
Exitu plerumque contrario diversae sunt . 
Tragoediae enim est infelix in magna fortuna , comoediae est felix in parva . 
Falso tamen vulgus grammaticorum putat hanc esse essentialem difierentiam , quia interdum , ut insinuat Aristoteles et docet Pontanus , potest esse tragoediae felix exitus , sed cum timore , et comoediae infelix , sed cum festivitate . 
Differunt choro . 
Hic enim olim comoediae permittebaturt , ut ntotat Horatius , sed quia petulans erat et privatis maledicebat personis , ideo sublatus est . 
Ideo heres illius tragoedia est facitque gravem , doctum , sublimem , plenum pulcherrimis de vita communi pronuntiatis et gnomis . 
Differunt apparatu . 
Soccus enim comicis , tragicis vero proprius est cothurnus in incessu . 
Vestis praeterea splendida et apparatior tragoediae , sicut et theatra ipsa . 
Haec autem omnia grandiora tragoediae . 
Differunt machinis . 
Hae enim communiter paucissimae in comoedia et leves , artificiosae vero et multae in tragoedia . 
Tales enim ad actiones letiferas requiruntur . 
In quo tamen diligentissime animadvertendum , ne peccetur pueriliter et , ut monet Horatus Neu pueros coram populo Medea trucidet . 
Ratio est , quia facile in affectatione machinarum letiferas actiones exhibentium improbabilitas , letale prorsus poeseos peccatum , committitur . 
Ideo exemplo Aeschyli haec non in theatro , sed intus quasi peragenda vel per nuntios enarranda . 
Unde Horatius : Quodcumque ostendis mihi sic , incredulus odi . 
Illud animadvertendum est diligentissime , si sequi velimus Aristotelem , non posse nos pro tragoedia assumere argumentum aliquem s . 
martyrem vel probum eximie virum , et maxime supernaturaliter sanctum et fortem . 
; Satis enim ; , inquit cap . 
, ; apparet minime decere bonos et aequos viros ex felicibus infelices factos in scaenam afferre , ut quod terrifici miserandive nihil habeat , sed scelesti ; ex parte occidentium v . 
g . 
martyrem . 
Ex parte etiam ipsius martyris vix oriri potest commiseratio , cum et multi probi viri idem sibi optent et illum ipsum gaudere de cruciatu intellegant . 
; Parique ratione ; , docet Aristoteles , ; ab adversa fortuna ad secundam provectos non oportere pravos effingere , sed nec omnino improbos ex secunda fortuna in adversam lapsos , quandoquidem talis compositio miserandi aut terrifici plane nihil habet . 
Ut enim immerentis misericordiam excitat , ita terror a simili incutitur . 
Quocirca cum nec miserabile , nec horribile ab his proveniat , restat , ut ad haec maxime idoneus is habeatur , qui medius inter tales sit . 
Is autem erit , qui nec virtute , nec iustitia antecellat minimeque per vitium pravitatemve in ipsam infelicitatem lapsus fuerit , verum humano quodam errore ex magna quidem existimatione atque felicitate . 
Sed quoniam ultimo de apparatu diximus et machinis , agemus hic de ipso , cum plerumque apud nostrates et prave fiat , sicut et ipsius fabula tragoediae comoediaeque , pro qua tota interdum alicuius vita assumitur . 
Multum interest , ipsa actio tragica maxime ad quod lumen spectetur , naturalene solis an arttficiale lychnuchorum , an sub tecto an sub dio , an ad modicam lucem an ad copiosam , itaque si spectetur et finis ipsius tragoediae , qui est excitare tristiores affectus , et communis dramatum , qui est imitari actiones non tantum per dictionem et verba , sed etiam per gestus , vocem , incessum , affectum , demum per melodiam , per machinas et apparatum . 
Si igitur per cetera imitatur tamquam arte facta vel per artem temperata , idem plane videtur et de lumine ipso , ad quod spectari ipsa actio debet , potissimum cum iuxta varias exigentias nunc tristium , nunc iucundorum affectuum possit intendi vel minui lumen ipsum arte factum . 
Accedit , quod magis spectator ipse collectis sensibus est , si rem sub tecto audiat quam sub dio , proindeque attentior sit ad res ipsas . 
Demum experientia constat apparatum ipsum vestium , machinarum et laterum theatri tum pulchriorem apparere penes lucernas propter reflexum propinqui et tractabilis luminis , tum etiam , quod penes lumen artificiale multa vitia et defectus machinarum occultari possunt . 
Denique ipsa ratio inusitata luminis horrorem quendam sacrum in spectatoribus excitat . 
Theatrum ipsum ita quadratum esse oportet ex omni parte , ut latus theatri profundissimum , directe spectatori oppositum , sit angustissimum , reliqua vero latera se dilatent iuxta figuram B . 
Cuius rei rationem infra perspicies . 
Si autem partes ipsius theatri considerandae sint : Basis profunda theatri , quod nostrates proprie theatrum vocant , versum auditorem aequabiliter crescere debet respectu latitudinis , respectu vero altitudinis descrescere . 
Cuius figuram habes in tabula et . 
Eadem basis debet esse distincta certis lineis decussatis , seu spatiis , quae aspici possint a deambulantibus in ipsa basi actoribus . 
Huius potissima necessitas est propter memoriam chori localem servandam in incessu strophae et antistrophae , qui incessus cum semper sit in singulis choris variandus , et tamen semper fieri debeat ab ortu in occasum et ab occasu in ortum , variis intersectionibus incedentium inter se per circulos et semicirculos ipsorum chororum factis . 
Vix hoc recte fieri potest , nisi ipsi choragi praesentissimam habeant basis theatralis distinctionem . 
Haec autem fieri hoc modo potest , quem vides in tabula E . 
Cum interdum ipsa actio tragica vel comica exerceatur in mari , providendum insuper est , ut asseres basis theatralis prius ante inter se ita intersecti componantur , ut a parte inferiori apte elevati speciem fluctuum referre possint appensa ad inferiores partes intumescente tela filis argenteis et caeruleis sericis contexta . 
Ipsi vero asserculi a parte inferiore apte moveri possint , ut falsus ille . . ludat tremulo sub lumine pontus . 
Cum vero actio ipsa rursus exerceatur nunc in silvis , ut venantis Hipolyti , nunc in nubibus , ut si magus quispiam in nube magiam exhiberet , vel in medio igne , ut si consilium malorum daemonum repraesentandum esset , tunc procurandum est , ut ipse locus imitetur naturalem locum verae actionis totumque , si fieri possit secundum latera , theatrum fiat modo silva , modo ignis , modo aer , modo forum , modo palatii propylaeum , id quod hac ratione fabricant Romani tragoedi : Sex cubos oblongos aedificant , per quorum medium singuli axes per singulos transeant et se versare commode possint . 
Tres ergo cubos ex una Parte , et tres alios ex altera ita disponunt , ut a medio spectatore , totum interius corpus theatri aspiciente , videantur efficere utrimque parietem veluti connexum , relictis modicis spatiis inter unum cubum et alterum , per quae spatia intrare possint ipsi interlocutores commodissime et propter quae ipsi cubi non se impediant , dum simul omnes vertuntur , ut in diversas partes versi diversarum rerum effigiem repraesentent . 
Singuli ergo cubi sex in una parte v . 
g . 
habeant protensa tela a summo apice theatri usque ad basim theatralem depictas silvas per exactissimam opticam picturam , similiterque in altera parte omnes similiter cubi habeant optice depictas nubes , in tertia vero ignem , in quarta turres et aedificia , omnes autem iuxta exigentiam in uno puncto vertantur ad unam eandemque partem . 
Hoc facilius perspicies ex tabula . 
Latus intellego directe oppositum spectatori ; hoc multarum rerum commoditatem praebebit repraesentandarum , v . 
g . 
sacelli cuiuspiam vel oratorii , vel cellae interioris . 
Hoc similiter sex tabulas habere debet , in quibus totidem res depingantur vel totidem naturales loci , quot sunt depicti in ipsis sex cubis , ut cum versi fuerint cubi cum imagine silvarum , similiter ad se duae tabulae eandem picturam silvarum habentes vertantur per alveolos , ut simul cum cubis imitentur eundem naturalem locum , ut habes in figura T. Quod ut clarius perspicere possit , accipe ipsius theatri totius figuram ! 
Machinae autem , quas Veteres adhibebant ad descensum e caelo deorum vel ad ascensum e terris in caelum , hoc modo commodissime a Romanis exstruuntur : Accpitur una pertica , in cuius extremitate inferiori alligatur tantum pondus , quantum futurum est descendentis v . 
g . 
in nube pueri vel aliquot caelitum . 
Medium deinde spatium perticae sustollitur alligaturque vertebro . 
Itaque cum nubem ascenderint pueri , non praeponderabunt aequale sibi pondus , si dimittantur lente diducto ex vertebro fune , et ex altera parte non apparebit umquam spectatori ipsa pertica adeoque videbitur principium primum movendi esse in ipsa nube , quasi ipsa sponte vel descenderet diducto occulte , vel ascenderet attracto fune . 
Pertica autem dimittenda est per commissuras asserum quarti lateris theatralis , oppositi spectatoribus . 
Quod facilius in tabula perspicies . 
Similis ratio iniri posset demittendae alicuius sellae vel throni , v . 
g . 
divinae sapientiae vel sanctae civitatis descendentis e caelo , vel etiam angeli cuiuspiam sine nube per modum volatus de caelo descendentis subditis ei sub plantas oblique situatas ferreis plantis , quae cum solido balteo praecingente angelum connexionem retro tergum haberent . 
Si vero repente rapiendus quispiam ex theatro est , tum pars theatri rotunda exsecari debet , cui nubes subtus arte facta supponenda ita accommodata in extremitate rotunda ligni per tensilia ferramenta , ut cum particula illa theatri cum superstante persona fuerit elevata , ambiat nubecula oram extremam exsecti ligni assurgentibus ferramentis , quae violenter sub theatro detinebantur . 
Simili vero modo haec eadem particula theatri extremae perticae mature erit alliganda in altera extremitate pari pendere alligato , ut vides in tabula w . 
Prima pars comoediae prologus est , seu oratio , quae ante fabulam legitimam habetur ad spectatores , qua se vel poeta commendat , vel excusat . 
Sequitur protasis , prima pars fabulae , in qua summa rei proponitur , non tamen finis ostenditur , ut ex inopinato crescat voluptas . 
Tertia est epitasis , in qua est earum rerum , quae protasi continentur incrementum , in qua turbae et difficultates aut excitandae aut intendendae . 
Quarta catastasis est , vigor ipse et status fabulae , in quo maior cernitur rerum perturbatio . 
Quinta , catastrophe , conclusio est fabulae , in qua res in melius mutantur seu , ubi iam summa difficultas explicata est , inopinate res ad exitum bonum deducitur . 
Easdem ferme habet tragoedia partes , praeterquam quod prologos nullos habeat , qui fiant ad spectatores per allocutionem , sicuti nec postulat illum epilogum ; Plaudite ; , contra quam fieri solet . 
Praeterea in protasi et epitasi solet esse laeta tragoedia et alicuius rei felicem exitum plerumque polliceri , contra ac fit in comoedia , similiterque in catastasi indpit apparere periculum tragicae perturbationis communiter . 
Ac demum exitus rei est in catastrophe . 
Actus utraque habet quinque . 
In I tragoedia solet , immo et comoedia , aliquo modo oblique argumentum totius fabulae continere et occulte exitum polliceri . 
Sic Iuno in et Hecuba in . 
In II res in actum deducitur . 
In III in comoedia impedimenta et turbationes afferuntiur , et in tragoedia interdum , quamquam aliquando adhuc permanetur in felici fabulae statu . 
IV actus viam commonstrat in comoedia , qua impedimenta removeantur , in tragoedia vero vel turbatio incipit , vel pergit esse maior . 
V actus res turbatas componit in comoedia , in tragoedia vero res turbatas profligat et perducit ad ultimam perturbationem . 
Scaenae autem sunt partes actuum , in quibus duae vel plures personae colloquuntur , vocanturque diverbia . 
Inchoatur autem scaena adventu unius vel plurium , finitur vero abitu omnium vel unius . 
Monet Horatius : . . nec quarta loqui persona laboret . 
Observabant enim veteres ad amussim , ut etsi esset ingens comitatus servorum vel familiae , vel militum , vel soli tamen imperatores , vel patres familias , vel heri loquerentur vel non nisi cum uno , vel altero , in tragoedia potissimum , in qua gravitas magnopere servanda est , contra quod iam impune peccatur . 
Mimus vero est comoedia fere , quae vocabatur planipes , iocis plena , sententiis tamen obliquis perstringens , vocata autem planipes , quod sine cothurno et socco ob humilitatem argumenti ab histrionibus agebatur . 
Porro , quod spectat ad melodiam , utrique aeque communem , de hac plus quam satis Scaliger lib . 
I , ubi vide de tibiis et vario instrumenti usu multaque ex omni antiquitate doctissime eruta . 
Nos adducimus unicum instrumenti genus , quod simul et machinae obtinere posset vicem , et non audiri modo gratissime , sed etiam spectari . 
Quod nobis exacte Romae explicatum ita est . 
Potest autem sponte sine ullo manus usu sonare idque vel lugubare , vel laetum melos . 
Quod rursus spectat ad actionem et pronuntiationem ( de saltu enim nos praecipere plane absonum est et histrionicum ) , tragoedia laxum , gravem , vehementem , maxime in posterioribus actibus , IV et VI , postulat , qui etiam specie differat ab oratorio gestu et civili , quippe cum difierat termino . 
In vehementi enim affectu extra humeros proferendus est , immo etiam extra caput . 
Incessus autem plane cothurnatus ei proprius est , hoc est ex alto cum aliqua non admodum affectata laterum et totius corporis altematione , vox insuper canora , plena , vehemens , cum expressione singulorum verborum exquisitissima et regia . 
Comoedia vero soccata est , hoc est communi incessu , familiaris in pronuntiatione , gestu modico , voce non contenta plerumque , sed ordinaria . 
Mimus vero familiaritati in colloquendo etiam petulantiam addit ; in incessu item et gestu et maxime varius , et laxus , et ridiculus est . 
Satira est imitatio turpidinis morum risu dignae , sine ullo plerumque fabulae argumento , sermone parum verecundo , libero , aculeato , interim tenebricoso . 
Hoc poema apud Graecos miscebatur tragoediae ad leniendam eius atrocitatem , postea habebat vicem chori in comoedia . 
Sed quia licentiose et nominatim Satyri certos homines perstringebant insuperque vultu et toto corpore imitabantur , Latini , Graecis modestiores , satirae publicum vetuerunt separatamque poesin fecerunt , primo iambis , postea hexametris factitatam , de qua exacte satis Pontanus et Scaliger . 
Quintilianus docet silvas esse poematia subito excussa calore ( quod etiam insinuat Statius in praefatione ) , quae haberent frequentiam rerum inculcatarum et quandam multitudinem . 
Itaque silva quaelibet est silvosum quoddam poema , parum ab oratoriis operibus differens , quippe , contra , distinctum formaliter epicae heroicaeque poesi , sicut et comicae ac tragicae ceterisque , de quibus iam egimus , quae nimirum contra , ac fit in silvis , et fabulam servant , et eius unitatem ac universalitatem aliquam semper prae se ferunt , etiamsi interdum brevissima sint neque excedant magnitudinem silvarum . 
Quomodo autem verum poema conficere possis de re maxima et brevissimum simul , unicus docuit Petronius Arbiter et praecepto , et exemplo , qui totam Lucani , non poetice tractatam , et tamen prolixe , breviter tractavit , et tamen poetice , ad cuius normam poteris similia audere etiam de rebus magnis . 
Ideoque quia rarissimo reperitur , hic illud excipe ! 
PETRONII arbitri SPECIMEN ; BELII CIVIUS ; Ecce belli civilis ingens opus quisquis attigeriti nisi plenus litteris , sub onere labetur . 
Non enim res gestae versibus comprehendendae sunt , quod longe melius historici faciunt , sed per ambages deorumque ministeria et fabulosum scientiarum tormentum praecipitandus est liber spiritus , ne potius furentis animi vaticinatio appareat quam religiosae orationis sub testibus fides . 
Orbem iam totum victor Romanus habebat , Qua mare , qua terrae , qua sidus currit utrumque ; Nec satiatus erat . 
Gravidis freta pulsa pharetris Iamperagrabantur ; si quis sinus abditus ultra Siqua foret tellus , quae fulvum mitteret aurum , Hostis erat fatisque in tristia bella paratis Quaerebanturopes . 
Non vulgo nota placebant Gaudia , non usu plebeio trita voluptas . 
Assyria coneham laudabat miles in unda ; Quaesitus tellure nitor certaverat ostro ; Hinc Numidae crustas , illinc nova vellera SeresAtque Arabum populus sua despoliaverat arva . 
Ecce aliae clades et laesae vulnera pacis . 
Quaeritur in silvis Mauri fera et ultimas AmmonAfrorum excutitur , ne desit belua dente Admortes pretiosa suas , premit advena classes Tigriset aurata gradiens vectatur in aula , Ut bibat humanum populo plaudente cruorem . 
Heu , pudet effari perituraque prodere fata , Persarum ritu male pubescentibus annis Surripuerevirosi exsectaque viscera ferro InVenerem fregere atque ut fuga mobilis aevi Circumscriptamora properantes differat annos , Quaerit se natura nec invenit . 
Omnibus ergo Scortaplacent fractique enervi corpore gressus Etlari crines et tot nova nomina vestis , Quaeque virum quaerunt . 
Ecce Afris cruta terris Citreamensa greges servorum ostrumque renidens Poniturac maculis imitatur vilibus aurum , Quae sensum turbant . 
Hostile ac mobile lignum Turbasepulta mero circumvenit omniaque orbis Praemiacorreptis miles vagus exstruit armis . 
Ingeniosa gula est . 
Siculo scarus aequore mersus Admensam vivus perducitur , inde LucrinisEruta litoribus vendunt conchylia cenas , Ut renovent per damna famem . 
Iam Phasidos unda Orbataest avibus mutoque in litore tantum Solaedesertis aspirant frondibus aurae . 
Nec minor in Campo furor est , emptique QuiritesAd praedam strepitumque lucri suffragia vertunt . 
Venalis populus , venalis curia patrum : Est favor in pretio . 
Senibus quoque libera virtus Excideratsparsisque opibus conversa potestas Ipsaquemaiestas auro corrupta iacebat . 
Pellitur a populo victus Cato i tristior ille est , Qui vicit , fascesque pudet rapuisse Catoni . 
Namque - hoc dedecus est populi morumque ruina - Non homo pulsus erat , sed in uno victa potestas Romanumquedecus . 
Quare tam perdita RomaIpsa sui merces erat et sine vindice praeda . 
Praeterea gemino deprensam gurgite praedam Faenorisilluvies ususque exederat aeris . 
Nulla est certa domus , nullum sine pignore corpus , Sed veluti tabes tacitis concepta medullis Intramembra furens curis latrantibus errat . 
Arma placent miseris detritaque commoda luxu Vulneribusreparantur . 
Inops audacia tuta est . 
Hoc mersam caeno Romam somnoque iacentem Quaepoterant artes sana ratione movere , Ni furor et bellum ferroque excita libido ? 
Tres tulerat Fortuna duces , quos obruit omnes Annorumstrue diversa feralis Enyo . 
Crassum Parthus habet , Libyco iacet aequore Magnus , Iulius ingratam perfudit sanguine RomamEt quasi non posset tot Tellus ferre sepulcra , Divisit cinres . 
Hos gloria reddit honores . 
Est locus exciso penitus demersus hiatu Parthenopeninter magnaeque Dicarchidos arva , Cocytia perfusus aqua ; nam spiritus , extra Quifurit effusus , funesto spargitur aestu . 
Non haec autumno tellus viret aut alit herbas Caespitelaetus ager , non verno persona cantu Molliadiscordi strepitu virgulta loquuntur , Sed chaos et nigro squalentia pumice saxa Gaudentferali circum tumulata cupressu . 
Has inter sedes Ditis pater extulit ora Bustorumflammis et cana sparsa favilla , Ac tali volucrem Fortunam voce lacessit : ; Rerum humanarum divinarumque potestas , Quae nova semper amas et mox possessa relinquis , Ecquid Romano sentis te pondere victam Nonposse ulterius perituram extendere molem ? 
Ipsa suas vires odit Romana iuventus Etquas struxit opes , male sustinet . 
Aspice late Luxuriamspoliorum et censum in damna furentem ! 
Aedificant auro sedesque ad sidera mittunt , Expelluntur aquae saxis , mare nascitur arvis Etpermutata rerum statione rebellant . 
En etiam mea regna petunt . 
Perfossa dehiscit Molibusinsanis tellus , iam montibus haustis Antragemunt et dum varios lapis invenit usus , Infemi Manes coelum sperare iubentur . 
Quare age , Fors , muta pacatum in proelia vultum Romanosquecie ac nostris da funera regnis ! 
Iam pridem nullo perfudimus ora cruore Necmea Tisiphone sitientes proluit artus , Ex quo Sullanus bibit ensis et horrida tellus Extulitin lucem nutritas sanguine fruges ; . 
Haec ubi dicta dedit , dextrae coniungere dextram Conatusrupto tellurem solvit hiatu . 
Tunc Fortuna levi defudit pectore voces : ; O genitor , cui Cocyti penetralia parent , Si modo vera mihi fas est impune profari , Vota tibi cedent , nec enim minor ira rebellat Pectorein hoc leviorque exurit flamma medullas . 
Omnia , quae tribui Romanis arcibus , odi Muneribusquemeis irascor . 
Destruet istas Idem , qui posuit , moles deus . 
Est mihi cordi Quippecremare viros et sanguine pascere luxum . 
Cerno equidem gemina iam stratos morte PhilipposThessaliaeque rogos et funera gentis Hiberae . 
Iam fragor armorum trepidantes personat aures EtLibyae cerno tua , Nile , gementia claustra , Actiacosque sinus et Apollinis arma timentes . 
Pande age terrarum sitientia regna tuarum Atqueanimas accerse novas ! 
Vix navita PorthmeusSufficiet simulacra virum traducere cymbas ; Classe opus est . 
Tuque ingenti satiare ruina , Pallida Tisiphone , concisaque vulnera mande ! 
Ad Stygios Manes laceratus ducitur orbis ; . 
Vixdum finierat , cum fulgure rupta corusco Intremuitnubes elisosque absorbuit ignes . 
Subsedit pater umbrarum gremioque reducto Tellurispavitans fratemos palluit ictas . 
Continuo clades hominum venturaque damna Auspiciispatuere deum . 
Namque ore cruento DeformisTitan vultus caligine texit ; Civiles acies iam tum spirare putares . 
Parte alia plenos exstinxit Cynthia vultus Etlucem sceleri subduxit . 
Rupta tonabant Verticibuslassis montis iuga nec vaga passim Fluminaper notas ibant morientia ripas . 
Armorum strepitu caelum furit et tuba MartemSideribus transmissa cidet iamque Aetna vocatur Ignibusinsolitis , in sidera fulmina mittit . 
Ecce inter tumulos atque ossa calentia bustis Umbrarumfacies diro stridore minatur . 
Fax stellis comitata novis incendia ducit , Sanguineoque recens descendit Iuppiter imbre . 
Haec ostenta brevi solvit deus . 
Exiit omnes Quippemoras Caesar vindictaeque actus amore Gallicaproiecit , civilia sustulit arma . 
Alpibus aeriis , ubi Graio nomine pulsae Descenduntrupes et se patiuntur adirii , Est locus Herculeis aris sacer ; hunc nive dura Claudithiems canoque ad sidera vertice tollit . 
Caelum illinc cessisse putes ; non solis adulti Mansuescitradiis , non verni temporis aura , Sed glacie concreta rigens hiemisque pruinis ; Totum ferre potest humeris minitantibus orbem . 
Haec ubi calcavit Caesar iuga milite laeto Optavitquelocum , summo de vertice montis Hesperiaecampos late prospexit et ambas Intentanscum voce manus ad sidera dixit : ; Iuppiter omnipotens et tu , Saturnia tellus , Armis laeta meis olimque onerata triurnphis , Testor ad has acies invitum arcessere Martem , Invitas me ferre manus . 
Sed vulnere cogor , Pulsus ab urbe mea , dum Rhenum sanguine vinco , Dum Gallos iterum Capitolia nostra petentes Alpibusexcludo , vincendo certior exsul . 
Sanguine Gennano sexagintaque triumphis Essenocens coepi . 
Quamquam quos gloria terret Autqui sunt , qui bella volunt ? 
Mercedibus emptae Acviles operae , quorum est mea Roma noverca . 
Ut reor , haud impune , nec hanc sine vindice dextram Vincietignavus . 
Victores , ite ferentes , Ite , mei comites , et causam dicite ferro ! 
Namque omnes unum crimen vocat , omnibus una Impendetclades ; reddenda est gratia vobis , Non solus vici . 
Quare , quia poena tropaeis Imminetet sordes meruit victoria nostra , Iudice Fortuna cadat alea . 
Sumite bellum Ettentate manus ! 
Certe mea causa peracta est ; Inter tot fortes armatus nescio vinci ; . 
Haec ubi personuit , de caelo Delphicus ales Ominalaeta dedit pepulitque meatibus auras . 
Nec non horrendi nemoris de parte sinistra Insolitaevoces flamma sonuere sequenti . 
Ipse nitor Phoebi vulgato laetior orbe Crevitet aurato praecinxit fulgure vultus . 
Fortior ominibus movit Mavortia signa Caesaret insolito gressu prior occupat haustus . 
Prima quidem glacies et cana vincta pruina Nonpugnavit humus mitique horrore quievit . 
Sed postquam turmae nimbos fregere ligatos Etpavidus quadrupes undarum vincula rupit , Incaluere nives . 
Mox flumina montibus altis Undabantmodo nata , sed haec quoque - iussa putares - Stabant et vincta fluctus stupuere pruina , Et paulo ante lues iam concidenda iacebat . 
Tum vero malefida prius vestigia lusit Decepitquepedes ; passim turmaeque virique Armaquecongesta strue deplorata iacebant . 
Ecce etiam gelido concussae flamine nubes Exonerabanturnec rupti turbine venti Derantaut tumida confractum grandine caelum . 
Ipsae iam nubes ruptae super arma cadebant Etcongesta gelu ponti velut unda ruebat . 
Victa erat ingenti tellus nive victaque caeli Sidera , victa suis haerentia flumina ripis ; Nondum Caesar erat , sed magnam nixus in hastam Horridasecuris frangebat gressibus arva , Qualis Caucasea decurrens arduus arce Amphitryoniadesaut torvo Iuppiter ore , Cum se verticibus magni demisit OlympiEt periturorum disiecit tela Gigantum . 
Dum Caesar tumidas iratus deprimit arces , Interea volucer motis conterrita pennis Famavolat summique petit iuga celsa PalatiAtque haec Romano attonito fert omnia signa : Iam classes fluitare mari totasque per AlpesFervere Germano perfusas sanguine turmas . 
Arma , cruor , caedes , incendia totaque bella Anteoculos volitant . 
Ergo pulsata tumultu Pectoraper dubias scinduntur territa causas . 
Huic fuga per terras , illi magis unda probatur Etpatria est pontus iam tutior . 
Est , magis arma Quitentata velit fatisque iubentibus actus . 
Quantum quisque timet , tantum fugit . 
Ocior ipse Hosinter motus populus , miserabile visu , Quo mens icta iubet , deserta ducitur urbe . 
Gaudet Roma fuga debellatique QuiritesRumoris sonitu maerentia tecta relinquunt . 
Ille manu trepida natos tenet , ille PenatesOccultat gremio deploratumque relinquit Limenet absentem votis interimit hostem . 
Sunt , qui coniugibus maerentia pectora iungant Grandaevosquepatres , onerisque ignara iuventus Id , pro quo metuit , tantum trahit . 
Omnia se cum Hicvehit imprudens praedamque in proelia ducit . 
Ac velut ex alto cum magnus inhorruit AusterEt pulsas evertit aquas , non arma ministris , Non regimen prodest , ligat alter pondera pinus , Alter tuta sinu tranquillaque litora quaerit ; Hic dat vela fugae Fortunaeque omnia credit . 
Quid tam parva queror ? 
Gemino cum consule Magnus , Ille tremor ponti , magni quoque terror HydaspisEt piratarum scopulus , modo quem ter ovantem Iuppiterhorruerat , quem fracto in gurgite PontusEt veneratus erat submissa Bosphorus unda , Pro pudor ! 
imperii deserto nomine fugit , Ut Fortuna levis Magni quoque terga videret . 
Ergo tanta lues divum quoque numina vidit Consensitquefugae caeli tremor . 
Ecce per orbem Mitisturba deum terras exosa furentes Deseritatque hominum damnatum avertitur agmen . 
Pax prima ante alias niveos pulsata lacertos Absconditgalea victum caput atque relicto Orbefugax Ditis petit implacabile regnum . 
Huic comes it sincera Fides et crine soluto Iustitiaac maerens lacera Concordia palla . 
At contra , sedes Erebi qua rupta dehiscit , Emergit late Ditis chorus , horrida ErinysEt Bellona minax , facibusque armata MegaeraLetumque , Insidiaeque et lurida Mortis imago . 
Quas inter Furor , abruptis ceu liber habenis , Sanguineum late tollit caput oraque mille Vulneribusconfossa cruenta casside velat ; Haeret detritus laevae Mavortius umbo Innumerabilibustelis gravis atque flagranti Stipitedextra minax terris incendia portat . 
Sentit terra deos mutataque sidera pondus Quaesiveresuum ; namque omnis regia caeli Inpartes diducta ruit . 
Primumque DioneCaesaris acta sui ducit , comes additur illi Pallaset ingentem quatiens Mavortius hastam . 
Magnum cum Phoebo soror et Cyllenia proles Excipitac totis similis Tirynthius actis . 
Intremuere tubae et scisso Discordia crine Extulitad superos Stygium caput . 
Huius in ore Concretussanguis contusaque lumina flebant , Stabant aerati scabra rubigine dentes , Tabo lingua fluens , obsessa draconibus ora Atqueinter torto laceratam pectore vestem Sanguineamtremula quatiebat lampada dextra . 
Haec ut Cocyti tenebras et Tartara liquit , Alta petit gradiens iuga nobilis Appennini , Unde omnes terras atque omnia litora posset Aspicereet toto fluitantes orbe catervas , Atque has erumpit furibundo pectore voces : ; Sumite nunc , gentes , accensis mentibus arma , Sumite et in medias immittite lampadas urbes ! 
Vincetur , quicumque latet ; non femina cesset , Non puer aut aevo iam desolata senectus ! 
Ipsa tremat tellus lacerataque tecta rebellent ! 
Tu legem , Marcelle , tene ! 
Tu concute plebem , Curio ! 
Tu fortem ne supprime , Lentule , Martem ! 
Quid porro tu , dive , tuis cunctaris in armis ? 
Non frangis portas , non muris oppida solvis Thesaurosquerapis ? 
Nescis , tu , Magne , tueri Romanasacies ? 
Epidamni moenia quaere Thessalicosquesinus humano sanguine tinge ! 
; Factum est in terris , quidquid Discordia iussit . 
Quod iam ad silvas pertinet , brevissime et distinctissime de singulis dicam et eo ordine , quo ipsa vita humana est distributa , ad cuius non tam utilitatem , ut epica poesis ceteraeque explicatae , quam ad delectationem spectant . 
Communiter enim demonstrativi sunt generis et versantur vel circa viventes , vel proxime mortuos . 
Ut autem ab initio vitae humanae ordiamur , Epithalamium est carmen , quo nuptiae celebrantur , quo sponsi sponsaeque desideria , laudes ipsaque nuptiarum celebritas describitur . 
Huc pertinent : Oaristiae , quae describunt confabulationes sponsorum , et Hymenaei , seu nuptiales cantus . 
Apte autem Genethliaca sequuntur , quae recens natum infantem celebrant vel a spe ipsius , vel a maioribus . 
Quia autem natum hominem continuo mala comitantur , Soteria sunt , quibus nobis invicem gratulamur mala , morbos , pericula evitata . 
Proseuctica item , quae sunt votiva carmina , quibus alicui bona fieri petimus , sicut et Apeuctica , quae similiter petunt fieri bona , sed sublato aliquo malo . 
Cum autem non nobis nati simus , sed aliis , plurimaque in vita beneficia recipiamus , si ea spectent ad doctrinam . 
Paedeuteria sunt , quibus gratias agimus praeceptoribus pro institutione . 
Si autem rem quampiam beneficii loco familiarem accepimus , Eucharistica sunt , quibus grates agimus . 
Si autem magna aliqua et singularia , quae accepimus a diis , sunt , tunc alios titulos carmen ipsum meretur . 
Epibaterion ergo est species excellens eucharistici , quo gratias superis agimus , cum v . 
g . 
post longam peregrinationem vel postliminio redimus in patriam . 
Epinicion est laus victoriae de hostibus vel gratiae pro victoria . 
Apobaterion autem , quo discedentes utuntur ad amicos . 
Panegyrici inter silvas illustres sunt , in quibus excelluit magni poeta ingenii Claudianus ( nam Statius in ceteris praestitit silvis , quidquid a maximo ingenio praestari potuit ) . 
Hi etiam prorsus varietate rerum constant et laudum ex variis capitibus ductarum . 
Sunt autem carmina , quae dicuntur apud multitudinem congregatam vel certe dici possent . 
Continent autem plerumque laudationes principum vel heroum vel a tota hactenus acta vita , vel ab aliqua eius parte , cuiusmodi est consulatus quartus , quintus etc . 
Huc pertinere possunt laudes non tantum personarum , sed etiam rerum inanimatarum multaque magis animantium , cuiusmodi est illa laudatio canis maxime ingenio effusa a Francisco Petrarca . 
Quodsi divinae laudentur personae , Hymni potius vocandi , qui sunt laudationes dei et quidem , si simpliciter laudant , ad theologos spectant , si vero allegoriam habent , tunc ad poetas theologos , non ad heroicos vel epicos spectant , cuiusmodi Orphei , Lini et Musaei sunt . 
Sunt autem vel evocatorii , quibus praesentes , vel invocatorii , quibus fautores nobis superos volumus . 
Eodem spectant opera mythologorum , ut Claudiani libri et Hesiodi , et magna ex parte Ovidii . 
Haec enim praeter hexametrum carmen et sublimitatem elocutionis nihil praeterea epici habent sicuti ad philosophum oeconomum et illas , quae scripsit Lucretius , ad physicum spectant , non ad poetam . 
Ut enim supra fuse docuimus , poetae non sunt carminum , sed fabularum . 
Epicedia , si spectes materiam , postremo loco sunt inter silvas , primo autem , quoad formam . 
Cum enim sint nuper vita functorum laudes , non viventium , commodius poeta minusque invidiose poterit in eis iuxta possibilium et universalium speculationem vagari . 
Siquidem quo vetustior est materia poesis , eo liberior ei facultas est omnia ex universali idea dicendi . 
Quare Aristoteles maximopere historiae vetustatem commendas , ex qua fabulam contexere debet epicus . 
Epicedia igitur quam maxime accedunt ad epicam imitationem . 
Idyllia autem sunt breves quaedam brevium actionum confictarum imitationes , sive eae sint femineae , sive heroicae , sive humanae , sive divinae . 
Cuiusmodi habes suavissima illa Bionis et Moschi , antiquissimorum poetarum , quamquam alii commune nomen faciunt bucolicis . 
Quidquid sint , erunt degenerantes species ab heroica poesi , vera tamen poesis , si imitationem habuerit iuxta possibilia et universalia , ut docuit Aristoteles . 
Apologi quoquei , cuiusmodi est Homeri , sunt vera , sed non heroica aut epica poesis , sunt enim allegoricae quaedam imitationes , humanarum actionum ; eiusdem speciei Maronis . 
Eiusdem generia adolescentes pangere conabamur in comitiis Gryphis Chodkieviciani . 
Cetera enim repudiamus ferme , quae in alios cecinimus , propterea quod nullum aut praeceptum , aut exemplum in fingendo securi sumus ex antiquitate . 
Hoc ergo unicum pro solo recognoscimus . 
Quomodo autem silvae conscribendae sint , Scaliger egregie ad finem libri III docuit , quomodo oratorie magis quam poetice in iis versandum sit , cum silvae omnes sint potius iuris oratorii quam poetici , in quibus omnes demonstrativi generis et deliberativi loci liberalius exhauriendi sunt dumtaxat quam in oratione soluta , ut v . 
g . 
in genethliacis laudationibus , in funebri carmine , quarum laudum capita ab optimo et doctissimo academiae praeceptore anno superiore dictata sunt in Aristotelis . 
Nos nihil addere debemus et praeter haec , et praeter ea , quae in Scaligero sunt , nisi posse nos liberius uti in silvis huiusmodi praecipuis et insignitis figuris sententiarum , cuiusmodi sunt hypotyposes , plasmata et prosopopoeiae , quarum beneficio possumus in una panegyri ad exornandam solam elocutionem uti inductione unius dumtaxat vel alterius idealis personae , ut videre est in panegyricis Claudiani . 
Ceteroqui , si plures ideales addensentur aut omnino totus panegyricus vel silva iis constet , nihil sane aliud essent silvae ipsae integrae nisi integrae prosopopoeiae . 
Censeo ergo maturitati et iudicio antiquitatis Statioque et daudiano in his materiis tractandis inhaerendum , quae varietatem prae se ferunt laudum ideoque silvae vocandae . 
Nullo vero modo dicendae heroica aut epica poesis , nisi fortasse ob accidentalem hexametri carminis rationem . 
Ceteroqui silvas alii epigrammata etiam vocarunt , inter quos Sidonius Apollinaris , Christianorum tersissimus poeta . 
Margites sive iterum Homerus Est poesis non heroica aut epica , sed imitatio narrativa alicuius actionis magnae et unius , sed ex plebeia , vel ad summum civili vita desumptae , et vel ineptae , vel ridiculae , vel sceleratae . 
Primus Homerus hoc genere Margitis cuiusdam actiones expressit , cui fortasse non absimilis venaculus noster , si comptius ordinatiusque et cum unius actionis eventu datus fuisset . 
Nam Heliodori de Theagene margitem vix appellem , cum videatur sapere sublimius aliquid , sicut et multo magis Ioannis Barclai nosterque , quem inchoavimus , . 
Cur autem probae actiones proprie illustribus viris ab epopoeia attribui debeant , sceleratae autem vel ridiculae a margite plebeis personis , ratio in promptu est , quia ipsa universim poesis ad vitae humanae utilitatem instituta est . 
Convenit autem magis probitatem in heroibus vel regibus imitari , ut turba legentium facilius vitam imitetur probam . 
Totus enim componitur , ut aiunt , orbis regis ad exemplum . 
Sceleratas vero actiones et ineptas et tutius ridere possumus , si eae sint plebeiarum personarum , et minus eas imitamur , si videamus eas repraesentari in vilibus personis . 
Semper enim superiores nobis imitari volumus . 
Bucolica poesissive iterum Vergilius Haec verissima est species poeseos , est enim mutatio actionum ex vita agresti et rustica erutarum . 
Quare inducuntur in eclogis pastores , et potissimum bubulci , vinitores item , agricolae , olitores , immo et piscatores , ut est apud Sanazarium . 
Nulla autem poesis praeter epicam bucolica est allegoriae capacior . 
Commode enim laudari possunt principes vel moneri . 
Sub cortice enim curae pastoriciae latere potest vigilantia principis circa rem publicam procurandam eiusdemque felix aut calamitosus exprimi status in numeroso vel manco , in macilento vel pingui armento . 
Christiani commode possunt poetae laudes praesulum antistitumque in eclogis occultare , qui proprie in episcopi et pastores vocantur animorum ideoque et pedum gerunt Sed de his prolixius habes apud Pontanum et Scaligerum . 
Nos enim hactenus de perfectissima dumtaxat specie poeseos praecipere voluimus ; de ceteris vero hoc libro potius insinuavimus quaedam praecipua , ut eorum differentiam a perfectissima specie commonstraremus . 
Reliquum erat , ut tribus continentibus libris de perfecta poesis elocutione ageremus ( nam de elocutione in communi poetica praecepta in libello de elegia illa fere , quae nota sunt omnibus , indicavimus ) exquisitius et accuratius . 
Quae sane futura erant non minus inopmata et nova , quam quae septem antecedentibus libris de inventione et dispositione perfectae poeseos tradidimus . 
Sed quoniam spatio temporis discludimur iniquo , privatis ea commentariis persequemur , quae omnino non apparerent neque intellegi possent , si breviter de iis ageremus . 
