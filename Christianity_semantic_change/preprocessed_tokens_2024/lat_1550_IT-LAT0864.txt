Desine Romanos narrare , Polone , tumultus Et plenas misera seditione dies ! 
Nascuntur graviora domi magnisque resurgunt Viribus in proprium praecipitanda caput . 
In partes sum scissa duas pluresque , quod unum Exitio multis gentibus ante fuit . 
Utque vetusta aevi dimittam exempla prioris , Hoc solo cecidit Pannonis ora malo . 
Sed nil vicini terrent documenta pericli Nec terret natos proxima flamma meos . 
Privatis inhiant rebus , sua commoda quisque Venatur , tamquam sit mea vita nihil , Quae nunc ad summam vergit prolapsa ruinam , Ni divum celeri restituatur ope . 
Nec tamen hostili iaceo prostrata lacerto ; In me turba suas armat amica manus . 
In celsa praeter meritum quos sede locavi , Custodes nostrae constituique rei , Iura quibus , quibus est legum commissa potestas , Quos feci in populo numinis esse loco , Quos a sorde patrum evexi , quos vellere nostro Ornavi et titulos divitiasque dedi , Hi me praecipitant , pro numina sancta deorum ! 
Hoc meriti pretium grande piumque fero . 
O mea nobilitas ( nam quid te praeter in istis Aemmnis possum iure vocare memn ? 
) , Sola meae superes cupida et studiosa salutis ; Vix tamen auxilio iam potes esse mihi . 
Libertas oppressa tua est , quam sanguine et armis Et virtute patres ememere tui . 
Ut tamen hanc repares , pereas quam tota , ruinam , Dum licet , utendum est hac ratione tibi : Nil temere et petulanter agas , modus optima virtus , Cunctaque sub recto discute iudicio . 
Commodius leviore meum sanabitur ulcus Fomento ; apponas si violenta , nocent . 
Quis legatorum novus heu furor iste tuorum ? 
Dicendus furor est ni magis ille tuus . 
Discessere , fui cum defendenda per illos ; Sic ego sum diris sola relicta lupis . 
Excusant factum adversi improbitate senatus . 
Sed tamen haec causa est non satis aequa mihi , Cum sit rex , qui me multis feliciter annis Consilio iusta sustinuitque manu , Quo nihil in toto melius neque mitius orbe . 
O servent illum tempora longa mihi ! 
Cum restent aliquot proceres , quos publica tangunt Commoda et officii qui meminere sui , Horum praesidio poteras tentare saluti Et tempestati consuluisse meae . 
Si nil proficeres , satis esset amica voluntas ; Parva gravis mmium sed tibi visa mora est . 
Atque utinam non sic temeraria coepta fuissent Horum , qui causam deseruere meam ! 
Non ego tam saevos subiissem maesta dolores , Nec quererer casum non procul esse meum , Nec mihi cernenti varios consurgere luctus Terreret iustus cor animumque metus . 
Ecce furit Valachus , saevis evertitur armis Russia et in vinclis , caedibus , igne iacet . 
Aspiceres cuperem , quae sit plangentis imago Germanae et facies , dure Polone , tuae . 
Ducitur in tergum miseris constricta catenis Deque suo trahitur non reditura solo , Squalida , turpis , inops , laceris miseranda capillis , Deiciens victum sanguinolenta caput . 
Nec quemquam morbus redimit , nec sexus et aetas , Hostis inexpleto cuncta furore metit . 
Ille vocat frustra natum , frustra ille parentem , Implorat frostra vincta puella virum . 
Pignora ab uberibus iugulantur rapta nec ullum Invenias vacuum strage , cruore locum . 
Tecta cremata ruunt et opes sudorque coloni , Quadrupedum rapitur , pellitur omne genus . 
Nam taceo ( lacrimis vocem et prohibente dolore ) , Quingenti nuper cum cecidere viri , Martigenae iuvenes , fortissima pectora , pugna Milia qui adversa sustinuere decem . 
Sed periere tamen numero superante doloque , Hostis enim occultis stabat in insidiis . 
Nil te tanta movent , o turba domestica , quae nil Curas privatam praeter avaritiam . 
Omma parva putas , quae sunt mea , maxima cum sint , In quibus et vitae est summa caputqe tuae . 
Tene fore incolumen speras post funera matris , Quae te fecundis sustinet uberibus ? 
Tune decus , leges et libera iura tenebis Dissidio graviter niinc labefacta tuo ? 
Sed tibi vera odiosa nimis ; nam vera loquentes Despolias titulls despoliasque bonis . 
Vera loqui timeo , ne forte novissima primis Eveniant miserae deteriora mihi . 
Magne Pater , qui colla iugis onerata malignis Ut depressa leves exoneresque , vocas , Ad te confugio supplex , me turbine in isto Eespice et afflictis pomge rebus opem ! 
Tu libertates , tu iura , tropaea dedisti Ante mihi ; nisi ades , mmc ea fracta ruunt . 
Da proclinatae pia fulcimenta ruinae Illustraque meum pneumatis igne genus ! 
Consilium Regis moderare et vota senatus Et sanos scissi fac animos populi ! 
Hosque , mei qui sunt iustissima causa doloris , De caelo missi fulminis igne crema , Ut sint exemplo reliquis matremque , quod ipse Iussisti , quivis discat amare suam . 
AD POLONOS PROCERES Quae vos tam dirae stimulant ad tanta Megaerae Dissidia , in proprium sollicitantque malum , O proceres , illustre genus , Lechaea propago , Gloria Gradivi maxima , magna togae ! 
Quis furor aut cuius vos fert insania fati , Aut quis vos Stygii numinis error agit ? 
Exagitat vestras discordia mutua mentes , Urget in adversas vestraque corda vices ? 
Metaque cum cunctis praescripta sit una reique Unius fieri debeat unus amor , Curritis in varium , quamvis iter omne videtis Sincerum , vestros quo decet ire pedes . 
Sed privata vetant odia et privata simultas Et tacita occultum quae vorat ira iecur . 
Ira iecur vorat occultum , celatur et ardet Et veram fingit mens simulata fidem . 
Scribitis et missam legitis persaepe salutem Nec nisi amicitiam nuntia charta crepat , Sed longe diversa domi Visque voluntas Dissona sub blanda calliditate manet . 
Congressus colitis pulchroque occurritis ore , Complexus variam iungitis iuque vicem , Ducitis et miris convivia mira triumphis , Proque salute graves fert gula ficta scyphos . 
Luditis et pictis posito super aere libellis ; Ars etenim summis convenit ista viris . 
Hanc etiam magmis fertur coluisse Camillus Et Decii , patriae victima laeta suae . 
Munera quid referam ? 
Donis certatis utrimque , Ut donatae ammum testificentur opes . 
Hic dominum vocat hunc , patruum vocat ille patremque , Hi sunt affines , hic gener , ille socer . 
Hic tibi servitium commendat , at ille precatur , Qui possint Pylios aequiparare diea . 
O fucata fides , o pectora falsa , sub albo Vellere vesani plena furore lupi ! 
Mellitas geritis linguas gestusque , sed isto Sub melle interius dira venena latent . 
Quae tunc apparent , cum publica causa vocatur In medium , ad vestros subiciturque pedes . 
Tunc illam calcare licet vel tollere ; sed vix Tam pius in vobis unus et alter adest . 
Tmic odii privata lues celatus et ignis Proditur indiciis exoriturque suis . 
Tunc varii sensus , tunc se discordia sursum Erigit unius de statione rei . 
Displicet ista tibi sententia , non mala quod sit , Auctor at illius displicet ante tibi . 
Turpe putas igitur meliori cedere voto Et vis stultitiae ferre tropaea tuae . 
Interea commune bonum prosternis et irae Indulgens patriae publica damna facis , Cum natus non sis , ut ait rex ille sophorum , Tu tibi , sed patriae commoda ferre tuae . 
Quam melius , proceres , vos mens comuncta teneret Et studium vobis omnibus esset idem ! 
Tempore concordi consurgunt parva vigentque , Discordi contra tempore summa ruunt ; Cuncta fovet , confirmat , alit Concordia , summo Proxima apud veteres diva locata Iovi . 
Hac duce magna suum servat natura tenorem Inque suis regnant haec elementa locis . 
Hac duce diversum percurunt sidera caelum Et reparat solitas tempus et aura vices . 
Hanc violare pater superum si tentet , in illud Cerneret antiquum cuncta redire chaos . 
Haec dea prima dedit populo incrementa futuro , Spes hominum generis cum duo tota forent . 
Prima recurvato terram disrupit aratro , Prima sub ignotam semina misit humum . 
Prima dedit leges et magnas condidit urbes Et posuit dominis templa dicata deis , Regnaque firmavit , Romanis subdidit orbem Fascibus , eiecta qui cecidere dea . 
Haec eadem nostri iecit primordia regni , Tunc cum desertos Lechus imvit agros Parvaque constituit properatae culmina Gnesnae , Moxque duci et populo nomen opesque dedit . 
Iuraque iam magnis Casimiro rege Polonis , Qui magnus patriae est dictus amore , tulit , Iura , quibus nostrae celebrata est fama Coronae , Hei modo ad extremum paene redacta malum . 
Cur ? 
Quia nulla sapit vobis concordia . 
Tali Legifera est olim Sparta sepulta lue . 
Ergo per vestum patria est afflicta furorem Libertasque novo colla dat aegra iugo . 
Multorum iustae nascuntur ubique querelae Et populum varius plangor et horror habet . 
Cur tamen hoc ? 
Praestat verum prodestque tacere , Ne sutor crepidae flectat ab orbe suae . 
Vos quoque , quis dubitet , quae sunt lugenda , videtis , Sed pietas ad vos non habet ulla viam . 
Publica calcatis , quibus et privata trahuntur , Cum simul hoc solvi cuncta necesse modo . 
Credite , discordes animi , quod et ista ruina Non minus in vestrum est corruitura caput ; Idem etenim Boreas , imam qui verrit arenam , Robora silvarum frangere summa solet . 
I liber , i tandem , frustra obluctamur amicis , In lucem tenebris progrediare tuis . 
Servus eris vulgi vili mercabilis aere , Nil in te patrii iam mihi iuris erit Et , seu probra tibi lector sive ingeret ignem , Nequiquam nostram flendo vocabis opem . 
Quid trepidas vultusque mihi das signa timoris Non taciti , in nidum te retrahisque tuum ? 
Si metuis doctorum oculos , quis iniquior uno Aut etiam quis te stultior esse potest ? 
Candida Pieriis sunt pectora semper alumnis , Qualia Maeonius pectora cycnus habet . 
Ignoscunt humana aliis errata , vicissim Ignosci erratis saepe petuntque suis . 
Si metuis rude vulgus , habes quod iure timere , Quando animo puer es debiliore , potes . 
Quo quis erit tot in indoctis indoctior , in te Hoc animi iudex asperioris erit . 
In tua declamans errata in plebe videri Magnus et e nostra crescere clade volet . 
Cum leget , attollet risum , clamabit ; ad ignem , Ad latrinae olidam putidioris aquam ! 
; Qua possis igitur securior ire per hostes , Unam , quam paucis accipe , cerno viam . 
Vidi ego , per Latium qua callidus arte viator Omne sibi tutum reddit et urget iter . 
Nomina cum sculptis alicuius principis armis Assuit in lacerae parte priore togae , Praesidio quorum securus ubique pericli est , Multa hominem sequitur gratia , multus honor . 
Tu quoque non aliter te progressurus obarmes , Illustret frontem nobile stemma tuam . 
Unde petas , dicam , sed tu depone timorem ; Cur timeas magnum parva rogare virum ? 
Praesulis ire para sacram Samuelis in aulam , Qui te captato tempore ducat , erit . 
Semper enim Antistes suprema negotia Regni Tractat , signa sibi credita cuius habet . 
Ergo importunam venias ne forte sub horam , Cura adhibenda tibi , cura adhibenda mihi est . 
Cum venies dabiturque loqui , sic incipe sacros Prostratus magni Praesulis ante pedes : ; Gloria pontificum , Samuel , et tempore nostro Qui titulis unus par potes esse tuis , Nuntius a quodam media de plebe poeta Advenio parvi iussa secutus eri , Ut venerer primum te supplex , inde reverso Gratuler , ut pro me denique pauca rogem . 
Evocor in vulgus iubeorque exire ; tot inter Ut possim turbas currere tutus , ades . 
Numine me tueare tuo , tueare favore Daque mihi servi nomen habere tui , Utque tuus credar coetuque agnoscar in omni , Quem geritis , rubrum da mihi ferre bovem . 
Qui mihi si splendor desit , contemnar in ista Veste miser , media proterar inque via . 
Namque hodie , quod scis , de solo vulgus amictu Aestimat et tunicae de bonitate virum . 
Vilis homo est , qui non incedens fulgeat auro , Vilis homo est , quem non serica texta tegant . 
Atra lacerna mihi est , facies simul atra , quod unus Materiae cultus convenit iste meae . 
Praeter enim morbos , gemitus , lamenta , dolores Nil cano , nil habeo , tristis et inde vocor . 
Ergo rubere tuum nigra de veste iuvencum Da mihi ; conspicuus sic ero , clarus ero . 
Nec tantum in populo , regum quoque forsan in altas Nostrorum admittar perveniamque domos , Imperio quorum longo tuus iste iuvencus Sarmaticas longo tempore pascat oves ; . 
Haec ubi finieris iam verba , libelle , putato Te desiderii vota tenere tui . 
Annuet et dextram tibi porriget ille benignam , Inque patrocinio te volet esse suo . 
Sic bene prodibis , tanto sub nomine magnus ; Crede , Polonorum te comitabit amor . 
Sed quacumque feret tua te fortuna , videto , Ne nimium magnus tu videare tibi , Neve supercilium sumas tibi grande ; beatus , Metitur proprio qui sua seque pede . 
Agnoscas errata , quibus si pagina nobis Ulla vacat , certe pagina rara vacat . 
Nec mirum ; quia , dum scribo haec , quae ferre iuberis , Et cano flebilibus qualiacumque modis , Non mihi Pieridas , sed Mortem astare videbam , Prensantem nigra me calamumque manu . 
Quod si quid lector Nasoni ignoscit , in atro Tempore quod plectri languidioris erat , Nec mihi durus erit , qui , dum scribo ista querorque , Non exsul , sed iam nil nisi funus eram . 
Quid mihi nunc vestris , Musae , cum cantibus ? 
Haec sunt Tempora laetitiae scilicet apta meae , Dum crucior rapidoque miser comburor ab igni , Horrenti pariter conglaciorque gelu , Dum patior cunctos , quos febris amara dolores In possessa semel corpora ferre solet . 
Sed tamen ille etiam cantat , qui parva superbas Ante fores tremula flagitat aera manu . 
Et mea par causa est ; cantu implorabo supernam , verbis nihil humanae cum iuvat artis , opem . 
O mihi in afflictis semper fidissima rebus Adiutrix , summi nata parensque Dei , Nunc quoque , nunc oculos ad me demitte benignos Et querulas servi suscipe , Diva , preces ! 
Qui quod adhuc licet ista queri linguaeque potestas Integra quod superest , debet id omne Tibi . 
Debet et exiguum hoc animae , quod pelle sub iata , Has inter venas , inter et ossa latet . 
Haec tria nam primo mihi sola e corpore restant , Cetera sunt longi rapta furore mali . 
Sanguiue deficior sucusque colorque recessit , Quaeque mihi nuper non mala forma fuit . 
Pallor is est maciesque in me , qua saepe videri Vana sepultorum corpora nocte ferunt . 
Lumina ut in specubus latitant defossa duabus Inque acie multum sunt hebetata sua . 
Ferre caput nequeo collo , quod membra sequuntur Cetera , non illo languida facta minus . 
Officium , recte quo fungebantur , inertes Deseruere manus , deseruere pedes . 
Affixus lecto totis decumbo diebus , Ut nuper natus viribus absque puer . 
Iamque mihi videor poena par esse Prometheo ; Affixus Scythicis sic fuit ille iugis . 
Nulla sui fuerat vincto de rupe potestas , Me quoque vis morbi non sinit esse meum . 
Illius infelix praecordia vultur edebat , Internus lacerat viscera nostra dolor . 
Non illi requies ulla a tortore dabatur , Qua non excrucier , non datur hora mihi . 
Verum aliquo potuit volucris terrore fugari Illa , potest pestem nemo fugare meam . 
Defesgi torpent medici nec , quid sit agendum Amplius , expediunt , quodve sequantur iter . 
Naturae Genitor magnum dum conderet orbem , Partiretur opes inque creata suas , Infudit tacitum plantis herbisque vigorem , Quem nostra in varium vita vocaret opus . 
Hoc dedit et gemmis , dedit hoc Pater ille metallis , Hoc generi volucrum quadrupedumque dedit . 
Ignorata diu latuit vis illa ; recentis Nam ruditas populi grandis inersque fuit . 
Experiens subiit posthac sollertia et usus In clara posuit multa reperta die Cognovitque nocens , cognovit et utile eodem Sub cumulo , in partes seposuitque duas . 
Hinc ortum medicina tulit miscetque perenne Cum tot corporeis proelia dura malis . 
Illa quidem victo ducit saepe hoste triumphum Et statuit sacra saepe tropaea manu ; Febre tamen nunc victa mea est , ignoscat Apollo , Atque in me robur perdidit omne suum . 
Sic summo placitum est Regi , qui serior in me Vindicat offensas hac bonitate suas . 
Plura , Pater , merui ; vitam te laedo per omnem , Iam dudum infernos dignus adire lacus . 
Nil intentatum contra te paene reliqui Et , quamvis essem filius , hostis eram . 
Gratia magna tibi ! 
Punis extrema merentem Nec iacis in nocuum debita tela caput . 
Certe ego , si scelerum sim iudex ipse meorum , Iudicii gladio plecterer ipse mei . 
Clamarem : ; Aeternos me praecipitate sub ignes , Aut date Tartareis anguibus esse cibum ; ! 
Tu nil tale iubes , Genitor , nec iudicis aequi , Sed blandi partes admonitoris agis Meque levi sat habes virga perstringere , mater Ut puerum , fluviae quod male fidat aquae . 
Adde aliquid gravius , quaeso ; quein corrigis , illum Tunc revocas et vis , ut prius , esse tuum . 
At tu , Virgo , adsis , pro meque , ut fortiter onmes Evincam gemitus sustineamque , roga , Neve queri mihi sit durumque vocare Tonantem ( Compulit hoc multos dicere saepe dolor ) . 
Quae patiar , mhil esse putem gravioraque multo Me fatear noxis commeruisse meis ; Mortem etiam laetus videam , si forsitan ad me Iam nunc occulto iussa venire pede est . 
Nec scio , cur nobis possit metuenda videri , Sit magis ob causas quando vocanda duas . 
Interimet corpus , non amplius ulla facultas Peccandi et summum laedere numen erit , Eruet e tenebris animum caeloque remittet . 
Illa sit o utinam non procul hora mihi ! 
Tunc oculig cernam , quae nunc neque mente valemus Concipere , humano nec memorare sono , Teque tuosque omnes . 
Tunc me , Regina , vocabis Et facies vestros ante sedere pedes . 
Cur id enim dubitem ? 
Neque tunc me , Diva , relinques , Turbine in hoc vitae si mihi semper ades . 
Semper ades faveasque , precor , dum vivus in isto Fallacis mundi iactor agorque mari . 
Cmita , tuae splendor patriae , seu plurima specto In te virtutum sidera sive genus , Ecquid ais , postquam data sunt tibi carmima tandem A me post menses vix quoque missa novem ? 
Scilicet accusas ignavum pectus et istam Forte putas animi desidis esse moram . 
Di mihi sunt testes , tam longa quod otia nobis Nulla , satisfacerent quae tibi , prorsus erant . 
Est opus ad carmen , quod te dignum sit , et amplo Tempore et internis morsibus esse procul . 
Me variis agitat curarum turbo procellis , Asper ut in pelago carbasa fracta Notus . 
Nec tamen et reliquis , ista quae sector in urbe , Tollitur hac studiis anxietate vigor . 
De cunctis solae subeunt haec damna Camenae , De cunctis solas haec mea laedit hiems . 
Non amat haec curas genialis turba dearum Nec vult sollicitas ante venire fores . 
Hinc etiam lucos et prata et amoena poetae Flumina Musarum constituere domos Illarumque comas laetis cinxere coronis Et cantum et dulces attribuere modos . 
Hic habitus felix ( quota pars tamen huius in isto est ? 
) Pompaque temporibus dissonat ista meis . 
Sic valeam , quod in hoc , qui iam prope praeterit , anno Nescio , iucundam quid sit habere diem . 
Nunc tua suspicio me torquet et hostis , eandem Qui tibi materia firmat alitque tua . 
Nunc animum crucio terrore metuque futuri , Ut miser exorta navita nube solet . 
Sic timor ergo diem turbat , mala somnia noctem . 
O soror infernis sollicitudo deis ! 
Tu mihi fregisti plectrum , quod amicus Apollo Donarat vitae post tria lustra mihi . 
Tu mihi sevisti spinas in pectore et illis Aonidum ex illo pulsus abivit amor . 
Est etiam , est aliud , fateor , cessare quod istud Pierio motum numine fecit opus . 
Nemo simul coluit magni sacraria Phoebi , Naturae obscuras edidicitque vias . 
Ipse Maro , si non tamen est tenuissima summis Et solem tenebris assimilare nefas , Dum latebrosa sui sequitur praecepta Sironis Et rerum causas excutit atque vices , Otia non habuit laetas per prata capellas Ducere et agrestes voce movere deos , Aut facere , ut cupidis parerent arva colonis , Horrida vel Phrygii scribere bella ducis . 
Me qnoque mirantem Sophiae penetralia tempus Deficit ad Clarii sacra redtre dei . 
Hanc tanto maiore sequar conamine , quanto est Fortior humanis illa medela malis . 
Haec est fortunae domina imperiosa malignae , Sub magnum rapiens illius arma iugum ; Iura dat aerumnis , victo dat iura timori Nec scit ob adversas vertere terga vices . 
Haec est , quam veteres dixerunt Pallada , quae sit Divino sumnu vertice nata Iovis . 
Lorica pectus , clipeo armavere sinistram , Hastile in dextra ferre dedere manu Et galea texere comas , violentus in illam Impetus ut nullum posset habere locum . 
Haec est , quae miseri casus confitavit Ulyssis Atque illum fida sola levabat ope . 
Hac duce et Antiphaten effugit et antra Cyclopum , Vicit et Ionii monstra canora maris ; Cum socii in varias vertissent ora figuras , A magico solus carmine tutus erat . 
Omne genus vicit per bis duo lustra malorum , Tot profugus terris totque agitatus aquis , In patriam rediit fatis perfunctus amaris , Ults et est hostes hac quoque dante suos . 
O regina , caput remm , quae colla potentis Fortunae , libuit quo tibi cumque , rapis ( Utque omnes rotat illa , rotat simul omne , quod usquam est , Sic ruit imperiis ipsa rotata tuis ) , Quo maior tua laus , ex hac quod sola triumphum Tu , quae de cunctis sola triumphat , habes . 
Si non Hannibalis virtus immensa fuisset , Scipiadae numquam gloria tanta foret . 
Fama Neoclidae sit cur ita clara , videmus : Aurorae dominum fregerat ille ducem , Qui potuit summos a stirpe evertere montes , Aequoreum vinclis et cohibere deum Et magnae aeternas naturae frangere leges , Cum totae fluviis ebiberentur aquae . 
Sed memor , mide abii , te , te , fortissima virgo , Appello et tecum , si sinis ipsa , loquor . 
Sic loquor , ut cupiam demens conatibus impar Tollere onus , laudes dicere posse tuas . 
Si lovis in terram demigret et ante suorum Laudatorum oculos conspiciendus eat , Protinus attoniti praeconia coepta relinquent Inque sacram vertent protinus illa precem . 
Sic ego propositum mitto laudantis et , ut te Suspexi , vultus numen adoro tui ; Ante sacros procumbo pedes , imploro benignam Cum gemitu timidis supplice rebus opem . 
Da mihi , ne metuam quicquam , nisi turpe tuisque Debeat a templis quicquid abesse procul . 
Da mihi , cum veniet , mortem contemnere , ut illi , Cui dedit intrepidam pota cicuta necem , Aut illi , qui se muro deiecit ab alto , Quive sub Aetnaeos se dedit ipse rogos . 
Da mihi , dum vivo , fortunae fulmen iniquae Vincere , virtutem quo petere illa solet . 
Si Zephyros nobis promittunt fata benignos , In laetis doceas scire tenere modum . 
Sed , puto , promittunt ; neque enim te , Cmita , dediasent , O lux , o patriae magna columna , mihi . 
Impediat livor , quantum libet , ut sibi id unum , Quod pudeat posthac , conciliare queat . 
Me tua solatur prudentia , qualis in ullo Vandalici generis vix fuit ante viro , Actaque vita mihi sine crimine , quale favorem Crediderin merito laedere posse tuum . 
Solatur studium , tibi quod fortasse probabo , Sidederit reditum sorsque Deusque mihi . 
Visnicios absens muros hic metior et qua Sub caelum possint surgere quaero via . 
Sunt alti per se , fateor , magnique tuorum , Audeo nil de te dicere , laude patrum . 
Maxima Roma fuit , tamen est dignata poetis Se dare materiam maxima Roma suis . 
Di quoque ( cum di sint , nihil sit latidatius illia ) Se praebent sacris et sua templa modis . 
Et tu me patiere tuis in laudibus olim Et placida nostrum fronte iuvabis opus . 
Utque iuvare queas , o spes mea magna , valeto Et me , qui de te pendeo totus , ama ! 
Quo me , quo tandem reddes , Thymbraee , saluti Tempore , tot votis sollicitate meis ? 
Iam prope complesti obliquis erroribus annum , Ut iactor variis exagitorque malis , Nec nostri miserere tamen , mala cum tot et hostis Vix posset siccis nostra videre genis . 
At scis , quod patriam et carissima quaeque reliqui , Cum mihi ad hanc urbem susciperetur iter , Ut colerem melius tua sacra tuasque sorores ; In terra Marti cedit Apollo mea . 
Heu spes conceptae frustra ! 
Proiecimus omne , Ponendum in studiis quod mihi tempus erat . 
Arrodi a tineis nostros deploro libellos Et de me tacitos audio paene queri . 
Ferte , precor , quodcumque mali est , me ferre videtis ; Advenient laeti post graviora dies . 
Cernitis , ut maestae pepulit modo nubila brumae Sol pater , auratae vellere vectus ovis , Reddidit et mundo faciem rebus que nitorem , Horrida quem nuper depopularat hiems . 
Induit in folium se quaelibet arbor et almum Praecingit spicis iam dea flava caput . 
Mulcetur variis volucrum concentibus aether , Ingeminat caesum Cecropis ales Ityn . 
Pastor agens haedos lustrat dumeta notatque , Anxia quo ramo nidificavit avis . 
Chloris odorato nectit de flore coronas Proiecta ad rivmn lene sonantis aquae . 
Coniugis in gremio Zephyrus cum mitibus auris Ludit ab Hesperiis usque reversus aquis . 
Singula quid memorem ? 
Phoebi nunc omne revixit Munere , prostratum frigore quicquid erat . 
Et mea cedet hiems adeo mihi dura dabitque Tandem aliquem veri , credo , repulsa locum . 
Iam bene speramus , vel si cum falce minaci Accubet ante meas mors violenta fores . 
Ut suscepta tibi est nostrae , Montane , salutis Cura , feres certam tu mihi solus opem . 
Namque potes , vel nemo potest , licet ipse sub auras Phoebigena a Stygiis restituatur aquis . 
Arte tua quantum valeas , excelsa notarunt Iudicia et magni constituere viri . 
In quibus est Clemens , Romani pastor ovilis , Clementis moriens Hippolytusque nepos . 
; Tam cito nil in me ; - clamabat - ; iuris haberea , Mors , hic Montani si foret umbra mei . 
Siccine praesidio nudatam intercipis arcem ? 
Haec observata est scilicet hora tibi ; . 
Illum haec iactantem frustra dea strangulat , ut te Moenia Veronae tunc habuere tuae . 
Quae si non essent Plim nec clara Catulli Natali , poterant clara sat esse tuo . 
His ego te propter vitam debebo simulque Patribus , Hadriacas qm moderantur opes . 
Ilorum precibus Patavinam victus in urbem Venisti ad medici sacra docenda dei . 
Nolebas . 
Non quod , si te nosti ipse , videres Esse tuis impar viribus istud onus , Sed quia cum patriis animus tibi vivere amicis Tranquillosque dies continuare fuit . 
Nec dabit hoc locus iste tibi , quia semper honores Consuevit varius concomitare labor Invidiaeque furor , quem calcavere ruentem Semper praeclari , non timuere viri . 
Hoc quoque tu facies , tecum gaudebis et ipse , In te quod livor , quo crucietur , habet . 
Parva sinit , quod scis , altissima tentat , ut altis Saepius incumbunt fulmina vana iugis , Vana ; immotus enim manet aeternumque manebit Percussi toties a Iove montis apex . 
Et tu montis habes nomen . 
Contemne , quod acri Virtuti nulla parte nocere potest . 
Nec munerato , hostes quot habet tua gloria , sed quot Te celebrant nomen suspiciuntque tuum . 
Maior is est numerus , cuius pars una per omne , Quod me fata volent vivere , tempus ero . 
Si tibi , si rebus sunt fata benigna tuorum , Sunt nimium rebus fata benigna meis . 
Sim licet aeger adhuc necdum mihi prorsus ab illa Sit liber fusa sub cute venter aqua , At iam paene nihil de peste remanserat illa , Cum longum a vobis ingrederemur iter . 
Sed scis , quod , laceram puppim cum nauta refecit , Non subito summi ducit in alta freti , Litore sed primum portuque explorat in ipso , An satis ad quamvis tuta sit illa viam ; Collustrat rimas , linit obturatque nec ullam Esse putat longam , dum facit ista , moram . 
Verum ego nauta fui praeceps , qui protinus illud Commisi in magnum debile corpus iter . 
In quo multa tuli , quae vel firmissima duri Membra viatoris laedere posse putes . 
Continuis bis sex pluvias sme fme diebus , Saepe etiam mrxta grandine , saepe nive , Idque per anfractus , male pervia saxa gradusque Alpinos , misero cum veheremur equo , Perque graves olido nebulas de sulpure , cuius Est , ut scis , illis plurima vena iugis , Quodque mali extremum est extremaque poena , per urbes Stiriacas nobis ruraque cursus erat . 
Tunc ego clamabam felicem ac esse beatum , In Scythicis esset qui peregrinus agris . 
Barbarius nihil est Alpina gente ferumque Nil magis est , ipsi sint nisi forte lupi . 
Advena despectus cunctis , est hospes ut hostis , Itala praecipue pallia quisquis habet . 
Collige , quam potuit mihi tunc locus imbre madenti Ille in inhumana commodus esse domo . 
Adde quod ignaros linguae , quibus aeger egebam , Cogebar variis significare notis . 
Intellecta quidem sunt signa subinde , sed illic Nemo , satisfactum qui mihi vellet , erat . 
Ebria quin etiam risit me turba rogantem Atque intellectas noluit esse preces . 
Ergo mihi vetitos , ut certa venena , coactus Sum nimis esuriens sumere saepe cibos . 
Ut vero in Moravos descendimus altaque nobis Pannonia a tergo tota relicta fuit , Vina bibebamus caemento infecta , quod illis Omnia nascantur talia vina locis , Vel quae nostra Ceres , Lenaeum imitata saporem , Pocula ferventes miscuit inter aquas , Pocula non certe nobis ingrata , sed isti , Ut ratio est , morbo non satis apta meo . 
Haec et quae taceo vestrum laesere sodalem ; Heu , quod sors vestrum noluit esse diu ! 
In patriam aufugit studiis miser ille relictis Tam cito , in externa ne moreretur humo . 
Hic sibi iam proprius primam putat esse salutem ; Est aliquid patrii forsitan aura soli . 
At tu , cui placidi faverunt omnia divi , In Musis istic vive valeque tuis . 
Quod non tam , quia multa tibi debemus , amatae Quam patriae causa Pieridumque precor . 
His summa accedunt per te ornamenta duobus , Sit modo Parca annis non inimica tuis . 
Lazare , conturbor , quoties considero , quantum Debeat officiis haec mea vita tuis , Non secus ac alieno aliquis cum mersus in aere est Et se solvendo non putat esse parem . 
Nam mea quae fuerit vesania , posse reponi Si rear a nobis tot bene facta tibi ? 
Quae mihi vel tantum numero percurrere maior Sit labor , hic nostras quam numerare nives , Cum gravida Boreae flatu de nube solutae In terram , sparsum vellus ut iret , eunt . 
Nam si praeteream prudens , ut plurima ( quod sum Ingressus Clarium te praeeunte nemus Cognovique viam simul et compendia , per quae Pieridum ad sacras vemmus usque fores , Montis in aerii summum rigidumque cacunen Abluto puris fontibus ante pede , Aspexique novem Phoebo cum fratre puellas Et data de magno pocula fonte bibi ) Haec ergo ut sileam , quamvis sint magna velintque In summo nostri carminis esse loco , Plura nec iis leviora manent noluntque taceri Et poscunt lucem iure diemque sibi . 
Quid faciam ? 
Scelus est iuri pugnare ; sed optem Si plus , quam possim , quid nisi stultus ero ? 
Obruimur turba meritorum ac mole tuorum Deprimimurque , istud quando movemus onus . 
Quod sum , quod vivo , patriam quod cerno meosque Et mea , post superos muneris omne tui est . 
Nuper enim vestra ( reminisci est dulce malorum ) Cum variis essem fractus in urbe malis Meque unum febres et peior febribus hydrops Sub miseram traherent et sacer ignis humum ( Adde omni gravius leto dextram ulcus ad aurem , Ex quo non parvo tempore surdus eram ) Cumque Charon cumba iam me exspectaret in atra Et ferruginea posceret aera manu , Tu gubitam mihi primus opem , Bonamice , tulisti , Sum raptus manibus de Phlegethonte tuis , Tu summos aegro medicos , tu cuncta dedisti , Quorumcumque illud tempus habebat opus . 
Qua mihi non tuleris solantia verba gementi Sedulus , es nullam passus abire diem . 
Ut vero tantum revocaram in membra vigoris , Ut regere insessum posse viderer equum , Infestum subito caelum mutare iubebar , Corripere et celerem protinus inde fugam . 
Non potui ; reg me tenuit nummaria egentem : Aeris inops nullum carpe , viator , iter . 
Hac quoque tu mihi parte libens laetusque mederis , Instruis atque opibus me reficisque tuis . 
Dimittis , titulos mihi sed tamen ante procuras , Qui nunc in vulgo non leve pondus habent , Scilicet illud agens , mmium macilentus ut iste Pulchrior in phaleris talibus esset equus . 
Dicite , Sarmatici iuvenes , pars ultima quorum , Haec dum nobiscum sic agerentur , eram , Dicite , quid quaeso , quid me debere fatebor Huic , qui tanta mihi praestitit unus , ego ? 
Quod patri ? 
Plus quam patri ; vitam attulit ille , Formavit rectis moribus iste mihi . 
Attulit ille , sed hic amissam reddit et ornat , Non ulla potuit quod ratione pater . 
Nos amat ille , suus sangois sumus ; iste sub orbe Natum alio , nullo sanguine iunctus amat . 
Plures ergo deos si nostra professio ferret , Qui longus priscis gentibus error erat , Lazare , quando in me superas pietate parentem , Te colerem magnum non minus atque Iovem . 
Religio vetat hoc ; quod non vetat , illud habebis : Me , donec veniat funeris hora , tuum , Tam , mihi crede , tuum , quam sunt tua praedia m agro Euganeo , quam quae te tenet ista domus , Quam collis , de quo fons ille effunditur , ob quem Cum claudo nobis bella fuere lupo . 
Hoc ego , si desint homines , silvisque iugisque , Hoc et concretis testificabor aquis . 
Sed tu iamdudum dimitti poscis et optas , Stridoris faciat barbara Musa modum . 
Parce , libet de te mihi dicere vera malosque Pro meritis versus annumerare tibi . 
Iam tamen invitos etiam cohibebo premamque , De Cmita addidero si duo verba meo . 
Quod tibi nil scribit , nil mittit , eo fit , ab ista , In qua scribebam , quod procul urbe fuit . 
Implicitum magnis tenet illum Russia rebus , A subitis numquam Russia tuta Getis . 
Moenia nos Craci colimus , curamus et aegrum Corpus , adhuc illa quod mihi turget aqua . 
Quam primum potero , patronum subsequar et res Communes illi , quando vacabit , agam . 
Vive , decus Latii , vel adhuc , si forte novorum Es cupidus , parva me patiare mora . 
Pannonia infestis miseranda evertitur armis , Hei quam continuis subdita terra malis ! 
Res ibi Romanus sceptrum sibi vindicat , a quo Trencinum rapuit mors properata lupum . 
Iamque caput regni , Budam est aggressus et illam , ( Exitus in dubio est ) obsidione premit . 
Hanc Isabella tenet , nostri pulcherrima regis Filia , ab exstincto sola relicta viro . 
Sola , loquor ? 
Peperit quae natum in morte mariti , Cui parat in parvam sceptra paterna manum . 
Hoc bona pars procerum probat , hoc , quem victa tributo Agnoscit dominum gens ea , Turca iubet , Utque sit auxilio , si res ita poscat , ad Istrum Cum magna vindex fertur adesse manu . 
Quam male Caesareo fratri sociisque timemus , Barbaricas ammo cum reputamus opes , Quas tremit , ut tremuit Romanas ante secures Telluris , qua te verteris , omne latus , Utque cadant fractae , Deus et fortuna necesse est Coniungant vires totaque terra simul . 
Quod tempus longis hominum satiata querelis Numina iam tandem non procul esse velint ! 
Si quis eris olim nostri studiosus , ob idque Nosse voles vitae fata peracta meae , Perlege , quae propere dictavi carmina , cum me Hydrops Lethaeis iam dare vellet aquis . 
Alta iacent supra Snenanas mra paludes , Ianusci nomen nescio cuius habent , Qua nostri quondam reges fecisse secundum A Gnesna in Prussos saepe feruntur iter . 
Haec meus assueto genitor versabat aratro , Vir bonus et modicas inter honestus opes . 
Is dum peste gravi natos sibi luget ademptos , Quae foede nostros tunc popularat agros , Me genitum medio luctu sibi vidit et orbus Transegit menses non nisi forte decem . 
Lux mihi natalis post Idus quarta Novembres , Lux solis , medium dum tenet ille diem , Annua , quo posuit lugubria tempore noster Rex , quorum coniunx mortua causa fuit , Illa , illa ingenti cunctorum rapta dolore Barbara , Trencini sanguine nata lupi . 
Devoveor studiis vixdum quinquennis honestis , Musamm et primas collocor ante fores . 
Nempe pater , quia me nimis indulgenter habebat , Vivere me durum noluit inter opus , Ne tenera informi manus attereretur aratro , Neve aestas molles ureret igne genas . 
Ut didici a rudibus puerilia prima magistris ( Civibus hoc unum debeo , Snena , tuis ) , Gymnasium petii , nuper Lubrancus amoeni Ad Vartae vitreas quod fabricarat aquas . 
Hic quendam invenio magna cum laude docentem , Quicquid habet Latium , Graecia quicquid habet , Qui nostri curam laetus suscepit agelli , Illum sincera percoluitque fide . 
Tum primum nomen magni immortale Maronis Audivi et nomen , Naso beate , tuum . 
Audivi , colere incepi dixique poetis Post divos terras maius habere nihil . 
Mox quas non lacrimas , quae non ego vota precesque Phoebo , cui vatum maxima cura , dedi , Ne sibi me famulum dedignaretur inertem Inque suo minimum vellet habere choro . 
Annuit , accessi , plectrum citharamque recepi , Porrexit dextra quam deus ipse manu . 
Tractavi sumptam assiduus cupidusque ; sine illa Nulla fuit , memini , nox mihi , nulla dies . 
Sec me paenituit coepti piguitque laboris , Profeci aetatis pro ratione meae . 
Addideram menses ad tria lustra novem . 
Lubrancum cecini , cui me debere videbam Primitias partus iure dicare mei , Et placui vulgo , non quod placuisse merebar ; Spes bona de puero causa favoris erat . 
Ex illo princeps aequales inter haberi Coepi et doctori carior esse meo . 
Hinc degustatae laudis rapiebar amore , Hoc magis et natus laudis amator eram Inque dies maiora animo amplectebar et onme Tentabam , per quod gloria tendit , iter . 
Obstitit in gradibus mediig mihi tristis egestas Nec passa est nostros altius ire pedes . 
Nam pater exhaustus sumptus se posse negabat Ulterius studiis suppeditare meis . 
Cogerer ergo ipsis cum iam valedicere Musis , Consuluit dubio sors inopma mihi . 
Praesul erat Cricius , Phoebo vir amicus , in isto Orbe per illa alius tempora si quis erat . 
Hic geniale suam limen mihi pandit in aulam , Pollicitus Musis omnia laeta meis . 
Et fortasse fides sua verba secuta fuisset , Mors illum rapuit sed properata mihi . 
Funera post Oricii numero me Cmita suorum Addit et amissi damma rependit eri Meque iubet cupidum , non parcens sumptibus ullis , In Latium posita protinus ire mora . 
Voti compos eo ingenuas mercator ad artea Et fieri Euganeae Palladis hospes amo . 
Invidit fortuna mihi morboque gravatum Compulit ad patrios me remeare focos , Quam volui citius , citius quam Cmita volebat ; Sed res sub fatis votaque nostra iacent . 
Ergo domi moriar , quod nobis molliter unum Cessit , in externa nec tumulabor humo . 
At tu , qui rapto gravius maerebis amico , Sive Cromerus eris , sive Rotundus eris , Haec mihi , si quod erit saxum , quo forte tegemur , Grandibus in saxo carmina caede notis : ; Spe vacuus vacuusque metu cubo mole sub ista Et vere vivo . 
Mortua vita , vale ! 
; Haec sat erunt . 
Ad te , nostri studiose , revertor , Ut de vita habeas omnia nota mea . 
Invalidum mihi corpus erat viresque pusillae , Frangeret exiguus quasque repente labor . 
Forma decora satis , vultus non tristis , in ore Non dubia ingenui signa pudoris erant . 
Linguae usus facilis , vox clara , coloris imago Candida et ad iustum facta statura modum . 
Impatiens animus contemm et pronus ad iram , Duravit multos quae mihi saepe dies . 
Gessi inimicitias non dissimulanter apertas , Numquam illis causam materiamque dedi . 
Iudicio lectos colui constanter amicos , Hos tantum veras credere doctus opes . 
Si reditus nobis amplos fortuna dedisset , Me , puto , splendidior nemo futurus erat Munificusque magis . 
Laudare hinc illa solebam Romani vere regia verba ducis : ; Nil hodie dedimus cuiquam , prodegimus ergo Istam , quod pudeat , perdidimusque diem ; . 
Cor subitum ad lacrimas , misereri molle gerebam , Sed quale in pavido pectore cervus habet . 
Hinc habui invisum teli genus omne gravisque Pallados , in bellum dum ruit , hostis eram . 
Munditiem cura muliebri prorsus amavi Ad vitium in cultu , vestibus atque cibis . 
Unguibus a teneris mihi bis decimum usque sub annum Cruda exstinguebat ml nisi lympha sitim . 
Unde malum iecori , credo , accersivimus et nunc Illa vetus vitam strangulat unda meam . 
In Venerem effusum male me plerique meorum Decepti externis asseruere notis , Vel quia me citharae cantusque salesque iuvabant , Vel quia paene puer scriptor amoris eram , Leucorhode siquidem primum meliorque priore Alphesiboea elegis cura fuere meis . 
Quo labor ille abiit , si forte requiris : in ignem , Multa alia ingenii sunt ubi signa mei , Digna brevi vitae modulo , ut quodcumque iuventae Ambitio stolidae praecipitavit opus . 
Nunc , cum quinta meos aetatis olympias actae Ad maiora animos tolleret , ecce vocor Et pereo ante diem nec iam , mea patria , possum , Qualibus optavi , te celebrare modis Et populi vetera acta tui regumque tuorum Et de temporibus non reticenda meis , Augusti imprimig thalamos , quos destinat illi Cum Ferdinando rege paratque pater . 
Hoc alii post me poterunt tamen ; ipse , quod unun Nunc possum , ut vincas , ut valeasque precor . 
Vos quoque Ianicii memores valeatis amici , Ire meum cuncti iamque paretia iter . 
Antonine vale , vale Antonine tuumque Te salvo salvum floreat omne genuis ! 
Hei mihi , nulla umquam quod iam tibi parte probabo , Quae mens erga te sit mea , quantus amor . 
Nec potero vivis testari , id namque volebam , Sanandi fuerit quae tibi cura mei . 
Quod licet , ad manes cum venero , meque piorum In numermn accipient agmina laeta suum , Te loquar et , si quae me forte rogaverit umbra Corporis aspiciens ad simulacra mei , Qui tam corrupto splenis iecorisque vigore Tamque venenatis membra repletus aquis Protraxi vitam ulterius , quam ferre soleret Istius rabies exitiosa mali , Esse homines inter medicum narrabo potentem , Quod potuit Lycii filius ante dei . 
Ille tamen semel Hippolytum revocavit ab Orco , Me tumulo toties extulit iste meo Imperiumque diu Parcarum elusit et iras , Distulit in longam nostraque fata diem . 
Nam mihi quod nequiit primam instaurare salutem , Est factum invicti condicione mali . 
Morborum vincunt homines genus illud et illud ; Hydropis victor quis nisi Christus erat ? 
Montanus certe simul et Cassanus , uterque Maximus , Euganei lumen uterque soli , Non potuere huius restinguere virus Echidnae , Tunc tamen exoriens illa recensque fuit . 
Invasit sero monstrum Antoninus adultum , Cum victore avidas conseruitque manus , Vicissetque sui , puto , sedulitate laboris , Humanae sed enim non erat illud opis . 
Adde quod esse meo generi fatale videtur Sic cadere ; interiit sic pater ante mihi . 
Nil igitur mirum , si inter tot tela , tot hostes Et tantos medicae succubuere manus . 
Haec et plura loquar de te , mea vita ( quid autem Te potius , quam quod das mihi saepe , vocem ? 
) . 
Ipse etiam praesens , olim cum veneris illo Annosus , propriis auribus ista bibes . 
Nam venies ad nos , vement quoscumque relinquo ; Hic nulli aeternam fata dedere domum . 
Antonine , doles fractam quod Turca subegit Pannoniam misero supposuitque iugo . 
Scilicet id debes patriae , nisi matris ad atrum Non debet natus flere querique rogum . 
Ergo parenti animum grati testaris alumni , Qua potes ; haud alia nam ratione potes . 
At possent reges ; possent , nisi mutua mallent Bella domi insana continuare manu , Depositisque odlis , quibus exarsere cruorem Alter in alterius , aggrederentur opus , Unum opus in Turcas Christi pro nomine , pro quo Debeat et decies nemo timere mori , Ut per quod vitam capimus capimusque salutem Et quicquid veri perpetuique bom est , Per quod victores erimus , concordia si nos Respicit et pacis verior afflat amor . 
Creditis , an nihil haec ad vos ? 
Contemnitis ipsum , Qui pacem nobis datque iubetque , Deum ? 
Si ratio superum nulla est , etiamne feretis , Ut vestrae vobis eripiantur opes , Et nudo reges vivetis nomine ? 
Verus Regibus oppressis rex Solimannus erit ? 
Intercepta Asiae querimur tot regna , tot urbes ; Vestra Europa omnis , Libs quoque vester erat . 
Sunc bona pars utriusque soli subiecta Getarum Servis , Turca suum nam trahit inde genus . 
Non loquar ereptam Rhodon altaque Constantini Moenia , mille urbes , mille perisse duces . 
Sunt antiqua nimis vobis haec vulnera et omnis Sedatus longa est iam dolor iste die . 
Buda recens cecidit , cuius percussa ruinis Hosti tota dedit Pannonis ora manus , Buda , vetustorum pulcherrima regia regum , Clara , potens opibus , clara potensque viris . 
Illa triumphantem qua primum luce tyrannum Accepit muris maesta gemensque suis , Sicut erat laniata genas , laniata capillos , Ad ripas , Ister , dicitur isse tuas Atque ibi flebilibus caelum implevisse querelis Et singultatis exululasse sonis : ; Ister , o Ister , aquae rex magne ingentis , o Ister , Qui septemgeminas in mare volvis aquas , Ecquid ad has oculos lacrimas convertis et unam , Quae superest , miserae porrigis ecquid opem ? 
Accipe me nec sis aliis immitior undis ; Saepe anmes miseris consuluisse ferunt . 
Dum consanguineum Numitoris nata tyrannum Vitat , in Etrusco flumine facta dea est . 
Phoenissam Aeneae fugientem tecta Numici Numen in Ausomas inolle recepit aquas . 
Supplicis anne et tu lacrimas excludis et illis Subscribis , qui spem destituere meam ? 
Heu nimimn verum est : quo eors se vertit , eodem Et favor ; exemplis hoc ego disco meis . 
An potius proprio confectus et ipse dolore Supremam sociae ferre gravaris opem ? 
Sic puto , et ignosco ; vires quoque duplicat in me Maeror et , ut doleam condoleamque , facit , Cum video faciem , non quae fuit ante , novamque Cum fractis frontem cornibus esse tibi . 
Plena cadaveribus trahis ecce fluenta tuorum Et patrio infectas sanguine ducis aquas Insuetisque caput captivum pontibus infers , Servus ab hostili comprimerisque rate . 
Nunc , Corvine , tuum , nunc o disrumpe sepulcrum , Surge , tuos vindex assere , surge , veni ! 
Namque ego quid refert vivos an morte peremptoa Implorem ? 
Surda est utraque turba mihi . 
Carolus et Gallus , Veneti magnusque Sacerdos Est quod agant ; propior quilibet esto sibi . 
Res Ferdinandum simul et fortuna moratur ; Heu quoties damno concidit ille meo ! 
Perdidit innumeras me propter saepe phalanges ; Testis id una recens esse ruina potest . 
Dum vult esse suam , Turcae me tradit habendam ; Assertor salvam dum cupit esse , necat . 
Sic ferus ille mea victor sedet altus in aula Et populos redigit sub sua iura meos . 
Regia possessa coniunx extruditur arce Et Transsilvanum iam parat exsul iter . 
Vagit , ut aerumnas si iam miserabilis infans Sentiat , et flendi nescit habere modum . 
Infelix infans regno spoliat paterno , In cunis an adhuc incipis esse miser ? 
Tam cito nosse fugam , tot nosse pericla viarum Cogeris et domini iussa superba sequi Et natale solum dulcesqiie relinquere terras , Quasque patris nato cura pararat opes . 
Nec tamen ista tibi fit tantum iniuria ; ab urbe , Me miseram , eicitur Christus et ipse tua ! 
Templa exsultanti Mahometo arasque resignat Et rapitur poenae rursus m onme genus , Quaeque olim subiit Solimaei inilitis , illa Et Solimannaei nunc quoque probra subit . 
Christiparae stabulant m Virginis aede profani , Illiic obscaeni praetereuntque nihil Et faciunt divum delubra per omnia , quae non . 
Ullius possit lingua pudica loqui . 
Haec vos aspicitis , superi , et tamen esse dolori Aut curae vobis inferiora putem ? 
; Plura volebat adhuc ; lacrimae rupere querelam Atque aegram sanguis destituitque vigor . 
Concidit exanimis moribmidaque membra per herbam Fudit et invisam pectore planxit humum , Ut Niobe quondam , cum tot sua pignora vidit Ortygii telis occubuisse dei . 
Non tamen obriguit saxo quoque Buda , sed ista Si tunc vidisset , quae modo multa videt , Quique hodie dolor est , tunc accessisset ad illum Visque foret iuncti congeminata mali , In Niobes etiam saxum trausisset et ortis De lacrima Sipyli more scateret aquis . 
Nam quantum est Turcae assidue nova signa videre , Submitti et turmas crescere ab hoste novas , Quae vigilent et agant , defectio ne qua tumultum Excitet et tollat Buda rebelle caput . 
Missa et aratorum bis septem milia certum est , In quos Pannonici distribuuntur agri . 
Indigenae cedunt noto de rure coloni , Hostilem extorres inque trahuntur humum , Ut Ligures quondam , Baebi quos aspera in agros Samnitum a patriis transtulit ira iugis . 
Mitior at quanto Turca , Eomane , fuisti , Tanto sors Ligurum mitior illa fuit . 
Aspicerent utinam , quam cum potuere , negarunt Fulcire , Hungariae quae sit imago , duces . 
Ducitur infelix , gravibus constricta catenis , Amplius ad proprios non reditura lares , Squalida , turpis , inops , laceris miseranda capillis , Deiciens pavidum sanguinolentia caput . 
Non redimit morbus captos , non sexus et aetas ; Hostis inexpleto cuncta furore metit . 
Ille vocat frustra natum , frustra ille parentem , Implorat frustra vincta puella virum . 
Matris in uberibus iugulantur pignora ; nullus Est vacuus gemitu , strage , cruore locus . 
Tecta cremata ruunt et opes sudorque coloni , Quadrupedum rapitur , quod datur , omne genus . 
Ne morer , illa diu felix , tota aurea tellus Nunc tota in vinclis , caedibus , igne iacet . 
Pascere crudelis nostro Solimanne cruore , Pascere , amata tuae pocula funde siti . 
Vota tenes ; populos Christi de fonte lavatos Sub pedibus , bello quos adoriris , habes . 
Terra tuis longe lateque est plena tropaeis Teque horrent gemino subdita regna polo . 
Nos contra , grex , Christe , tuus , vere esse probamur Grex tuus ; ecce tuam tollimus ecce crucem . 
Plectimur , opprimimur , nos cuncta adversa fatigant ; Magna sumus diris undique praeda lupis . 
Algerico Caesar Maurorum in litore classem Perdidit irati vi maris atque Noti . 
Ipsa in nos elementa ruunt proque hoste laborant ; Non est , expediant cur sua tela Getae . 
Condite tela , Getae , non consertaque triumphum De nobis partum concelebrate manu Et nostras nudi clades spectate ; videmus Pro vobis tacitos bella movere deos . 
Ut faveat nobis tellus , faveatis et undae , Aeris hei victi pestilitate sumus . 
Scilicet haec ventura Deus praedixit in illos , Quos voluit testes nominis esse sui . 
Certe ego dum mecum haec considero tempora , mundi Suspicor extremum non procul esse diem . 
Hoc sol , hoc luma , hoc stellae per signa loquuntur : Regnorum interitus , proelia , monstra , fames . 
Felices , istis rapuit quos Parca diebus Et celeri ad superos iussit abire fuga ! 
Me quoque felicem , si me vult forsitan illos , Ante , Deus veniant quam graviora , sequi . 
Nemo , Bonere , quidem verae virtutis amator , Qui lacrimas posset continuisse , fuit , Cum periit Lascus , vir , quem temeraria numquam Debuit audaci tangere Parca manu . 
Tu tamen ingenti fereris doluisse dolore Ante alios et ad hanc usque dolere diem . 
Unde liquet , regni quae sit tibi cura Poloni Et quantum patriae te pius urat amor . 
Namque doles , non quod cecidit , qui lege creatus Mortali mortis praeda futurus erat , Tempore sed quod in hoc et tanto turbine rerum A nostris longum finibus ivit iter , Cum plures etiam Lascos optare paventi Posse dari patriae forsan habemus opus . 
Non quod ego ignorem magnos superesse Polonis Laudatosque omm vivere parte viros . 
Vivunt et vivant , mittant sua , publica curent , Iustitiam unanimes cum pietate colant . 
Non tamen invenias multos , quos protinus illi Exaeques recte , vel meus errat amor . 
Certe si bellique artes pacisque beatae Cognovisse viri principis esse damus , Quis poterit Lasco fingi laudatior aut quis Iustius a cunctis suspiciendus erit ? 
Cum duo Pannoniam per mutua proelia reges Appeterent cladem post , Lodovice , tuam , Unus hic infestas acies et signa diremit Impia consilii dexteritate sui . 
Restituit rebus pacem , regnare quietum Fecit Ioannem , qui modo pulsus erat , Sarmaticis et inops exsul latitabat in oris ; Caesaris Hungaricas frater habebat opes . 
Dixerit hic aliquis : Turcarum ope et ense peregit Haec , quae tunc per eum commoda facta refers . 
Non quaero , per quem benefecerit ; illud in illo , Illud ego tantum , quod benefecit , amo . 
Me si quis dira curet sanetque cicuta Aegrotum , primae detque salutis iter , Son minor eius erit meriti mihi gratia , quam si Et quamvis alia me repararit ope . 
Confugere ad saevi Pelidae maluit hastam Telephus , in longos quam miser esse dies . 
Confugere ad Christi noster quoque maluit hostem Atque ista paci consuluisse via , Quam sine fine ullo civilia bella videre , Fraterni et madidas sanguinis imbre manus . 
Atque utinam non tanta animis innata cupido Regnandi , paci res inimica , foret Pactaque servarent , servarent foedera reges Et scirent iuris cedere parte sui Et constare sibi nosset levis Hunnus et uni Praestare explosa seditione fidem ! 
Pax hodie , pax Hungariam , non Turca teneret , Nullo Ister gemeret comua pressa iugo . 
Dissidii quod sit finis servire , videtis , Pannones , in proprium natio prompta malum . 
Vester voa gladius , dissensio vestra peremit ; Causa mali falso creditur esse Deus . 
Quamvis ipse etiam , cum vos in fata videret Currere praecipites ultima , iuvit opus . 
Subscripsit molemque sua gravitate ruentem Impulit ; et certe noluit ille diu . 
Eripuit vobis , per quos sperare salutem , Sperare egregiam nunc potmstis opem . 
Occidit regem ; quis cetera membra valere Posse putet , videat cum periisse caput ? 
Occidit Lascum , qui vestris ancora rebus Difficili toties tempore sacra fuit , Quem timuit , multae quod consuetudinis usu Cognorat vario tam bene Turca virum . 
Nam si non timuit , cur toxica miscuit illi Maturamque illum sustulit ante diem ? 
Nota viri virtus , prudentia nota tyranno , Ensis et assuetus vincere notus erat Consiliique vigor subiti pectusque pericli Despiciens faciem despiciensque metum . 
Ille per adversas collustrans cuncta cohortes Tuto saepe iniit hostica castra pede , Callidus induta Protei quacumque figura Excubias media fallere saepe die . 
Parcius hinc Ithacum miror , quod Thracia quondam Nocturno est ausus tangere castra dolo Arceque de Phrygia signum fatale Minervae Sustulit , in clausi ventreque sedit equi , Cognitus et nulli propria est vergatus in aula Penelopes oculos ante procosque suae . 
Europae populi , quos urget Turca , dolete , Indigna Lasci morte dolete mei ! 
Unicus in Turcas dux hic erat , unus in illos Imprimis belli noverat iste viam . 
Et tamen in medio concurrite ad arma dolore , Ultores tanti vos decet esse viri Ultoresque simul vestri . 
Rapite arma frequentes ! 
Per quem possitis vincere , fata dabunt . 
Ah , pudeat servire hosti , qui fraude , venenis , Insidus , vulpes non leo , bella gerit . 
Non iis Romanus magnum virtutibus orbem Fregerat imperio subdideratque suo , Turca quibus pugnat . 
Romanus ; Toxica ; dixit ; Pyrrhe , cave medici perfidiamque tui ; . 
Illud erat virtus , illud victoria , forti Ut superare manu , sic superare fide . 
Ergo minus miserum dominos habuisse Quirites Et cervice iugum nobile ferre fuit . 
Europae populi , quos urget Turca , dolete , Indigna Lasci morte dolete mei ! 
Ferdinande , dole ! 
Vero es privatus Achate ; Vix umquam , qui te sic amet , alter erit . 
Te propter periit ; vitae contempsit amorem , Consultum rebus dum cupit esse tuis . 
Te propter periit ; summum legatus ad hostem , Si saperes , hostis debuit ire tuus , Lascus et interea Budae sub moenibus altae Se pro te adversis opposuisse Getis . 
Vicisses , tua Buda , tuum diadema fuisset , Clade tua partum quod Solimannus habet . 
Sanguine Danubius numquam fluxisset amico ; Sangume fluxisset , perfide Turca , tuo . 
Pannonia insignem caneret nunc laeta trmmphum Victorique daret debita tura Deo , Delectuque novo victis , quem fata secundent , Contra victorem nunc mhil esset opus . 
Europae populi , quos urget Turca , dolete , Indigna Lasci morte dolete mei ! 
Te tamen , haec tecum reputas si tempora , debet Acrior in lacrimas , patria , ferre dolor . 
Flos tibi Vistuelo pulcherrimus unus in horto Aruit , in misero procubuitque luto . 
At voluit soli reliquum tibi vivere vitae , Tempus et omne tuis invigilare bonis , Quamvis externis regum et quod vixit in aulis , Contulit ad famam gentis id omne tuae . 
Namque a laudato quam mulfcum laudis alumno Comparet ipsa sibi patria , scire potes . 
Iam quod non paucis defendit Pannonas annis , Gessit et illius plurima bella loci Et tenuit Turcam , ne , quod iam cepit , haberet , Hoc quoque nonne tuis utile rebus erat ? 
Commoda Pannoniae sunt commoda vestra , Poloni , Sarmata communi fertur et illa rate . 
Dum fuit incolumis , vallum fuit illa Poloni , Vallum Teutonici nec minus una soli . 
Ut cecidit , quae non et nos ventura timemus ? 
Sed tacet augurii lingua timore mali . 
Lingua tacet , mens nescio quid resque ipsa minatur ; O meus in ventos hic timor omnis eat ! 
Nunc tamen o vellem , nostri pars Lasce senatus , Nunc , si quando alias , consiliique fores ! 
Vellem , sed frustra est . 
Nam quae te vota sepulcri Faucibus eripient eripientque preces , Si non eripuit tua te prudentia , si non Tot dotes , longum est quot numerare mihi ? 
Quamvis ipse etiam , vel si mea vota valerent Et rediviva daret nunc tibi membra Deus , Ipse , inquam , nolles ad nos fortasse reverti , Rumpere et aeternae molle quietis iter . 
Vive Deo , qui non potuisti vivere nobis , Optabat donec patria , donec ego ! 
At tu , Liligerae vir gloria stirpis , ad omnem Sarmatiae laudem nate et ad omne decus , Pone viro tumulum , vanas et mitte querelas ; Invicta fati est ianua claufia sera . 
Pone viro tumulum ; hac una officiosus in illum Esse nec ulla alia iam pietate potes . 
Officium , quod possum , et ego praestabo , sepulcro Inscribam magnis haec duo verba notis : ; Sarmaticus iacet hic , Lascae lux gentis , Ulysses , Maior Ulysse etiam , si quis Homerus erit ; . 
Ibis iter longum , mihi taedia longa relinques , Ut patriae videas dulcia rura tuae , Vargavi , qui non , ut sum tibi coeptus amari , Desinis officiis me cumulare tuis . 
Ibis , ego interea superos in vota vocabo , Ut cito te revehant restituantque mihi . 
Nam sine te quid in hac , quo recreer , urbe videbo , Quidve , tuus Clemens quo capiatur , erit ? 
Est , fateor , locus hic , qui delectare vel ipso Aspectu quemvis et recreare queat ; Est populus , quem iure probes , est copia rerum , Sunt fora , sunt magni plurima templa Dei . 
Fama recens semper variis a partibus orbis , Hac et longinquum qui facit hospes iter . 
Incumbunt urbi colles turresque Vaveli , Vicina mugit Vistula raucus aqua . 
Iamque dies nitidi mundique iuventa redibit Verque suas ad nos iam revocabit opes . 
Omnia ridebunt , volucrum mulcebitur aer Cantibus , omnis ager , lucus et omne nemus . 
Gaudebunt sed enim iis alii , quicumque fruentur , Non ego , quem toto tempore lectus habet , Totque voluptates , bona tot communia ne quid . 
Pertineant ad me perveniantque , facit . 
Ergo mihi soli sunt oblectamen amici Et fallunt nostri taedia longa mali . 
Visunt , solantur , disturbant nubila mentis , Utque animum foveam spe meliore , iubent . 
In quibus ipse unus cum sis et primus in isto Ordine , discessu maereo iure tuo . 
Crede , tua teneor sic consuetudine et imum Cor mihi tam magno flagrat amore tui , Ut malim tecum m terris , ubi nulla voluptas Sincera est , longas continuare moras , Quam sine te in caelo fieri conviva deorum , Permittatur ab iis optio si qua mihi . 
O ego nunc aliquas vires et corpus haberem , Quod patiens pluviae sit patiensque Noti ! 
Non hoc solus iter faceres , comes ipse venirem Et fierem currus sarcina prima tui . 
Arva salutarem tua laetus et arva viderem , Quae te , delicias progenuere meas . 
Tu quoque , si velles , posses mea rura videre ; Non procul a vestra nam mea distat humus . 
Dulcis humus , quae iam septem non vidit ab annis Ianicii , multum quo tumet , ora sui , Cum tamen hoc unum imprimis suspiret et optet , Hoc unum superos nocte dieque roget . 
Tempus erit , veniam , parvi gaudete penates , Quo vestra intrabo limina , tempus erit . 
Et matrem servate mihi fratremque ; doloris , Quod pater interiit , sit mihi , quaeso , satis ! 
Interiit nec me reducem conspexit ab orbe Ausonio , in votis quod sibi semper erat . 
Sed quam difficiles , Parcae , illi in vota fuistis , In mea tam faciles nunc , precor , este mihi ! 
Accelerate diem , qua solvam iusta sepulcro Illius et tali carmine busta notem : ; Hic tegor agricola obscurus , sed laude poetae , Quem genui , per tot compita clarus eo ; . 
Sed reflecto viam , de qua deduxerat ingens Et patriae et cari me genitoris amor . 
Invideo tibi , Vargavi generose , quod agros Aspicies patrios aspiciesque larem . 
Invideo , simul opto tamen , praecedat euntem Omine felici candida semper avis ; Iucundi spirent Zephyri , quacumque fereris , Deiciat nullas nubilus Auster aquas . 
Sed precor imprimis , aptet tibi Daedalus alas , In quibus effugit Gnosia tecta , suas , Ut citius venias , quo tendis , et inde recurras Hanc quoque , praestituis quam mihi , et ante diem . 
VITAE REGUM POLONORUM Genere , virtute et eruditione praestantissimo viro D. Iacobo Zalevio , Equiti Polono etc . 
D. in primis honorando G . 
Silvius salutem ac perpetuam optat felicitatem . 
Cum proximo hoc biennio arctissima milii amicitia ac prope cotidiana familiaritas cum ornatisimo viro Marco Ambrosio Nissensi intercessisset , vir clarissimus ac nos de multis ac variis ( prout est ingenio raro atque sagaci ) edocuisaet , inter cetera etiam mentionem tecit de inatituenda Ruthenica calcographia , niulta insuper de Sarmatiae proceriim singulari hnmanitate et erga praeclara studia obaervantia atque amore commemorans . 
Quae licet permagna sint summamque mereantur laudeui , nihil tamen esse videntur ad eas virtutea , quibus optimum Principem , divum Sigismundum Augustum ornatum aiebat , incredibile asserens , quanta bit huio regi in parandis omnis generis artificibua cura , quanta liberalitas ac diligentia in retinendia et ornandis viris claris et eruditis , quanta in rebus gerendis dexteritas , quanta denique in administrando regno prudentia atque felicitas . 
Dumque haec refert , legenda dedit pererudita doctihsmii viri Clementis Ianicii , Poloni , Epigrammata , quibus antiquissimas historias ac res gestaa Regum Poloniae eleganti ordine perquam compendiose est complexue . 
Quae cum supra modum placerent , non potui facere , quin ( ne apud nos tantorum principum res praeclare gestae ignorentur ) illa sub amplissimi nominis tui auspicio in lucem darem , quae eo iustus ad te reditura putavi , quod haec Ambrosio iatinc discedenti ipse donaveris . 
Superest , ut eo vultu , animo ac candore hos versus amplectare , quo bona ac bonesta Bludia prosequi ac favere conauevit admirabilis illa tua humanitas . 
Optarem etiam optimi Principis , divi Sigismundi Augusti Patris res praeclare gestas fodem calamo ac vena descriptas esse ; verum existimo tantas ac tam amplas fuisse , ut eah tam anguste , duodecim videlicet versiculis posse constringere ipse lauicius dubitarit . 
Porro ipsi Ambrosio , amico nostro eo libentius studium atque operam nostram omnem in paranda Ruthenica calcographia polliciti sumus , quod sub caelo nihil praeclarius , uihil pulchrius , nihil Asiae magis utile praostari a quoquam mortalium posse iudicem , cum ob alia multa , tum vero maxime , quod sacrosancta nostra religio in illas orbis partes hac sola via cum summa legentium salute deportari et in omnium manus venire ac versari posset . 
Verum iu rebus magnia et arduis nervis , hoc est pecunia , opus est . 
Feceris itaque operae pretium , mi Domine , tuaque existimatione in primis dignum , si huic tam praeclaro instituto manus auxiliarea admovere non gravabere , praeaertim cum et opibus et auctoritate mirifice polleas iisque insuper ornamentis atque animi dotibus instructus sis , quae veram ac perpetuam laudem mereri nemo diffiteri poteat . 
Antverpiae ex officina nostra typogr . 
Kal . 
Maias . 
Tuae Benevolentiae Addictissimus Guliel . 
LECHUS PRIMUS Quae modo Sarmatia est , quondam deserta fuerunt Invia post magnas Dencalionis aquas . 
Primus in haec Lechus populum deduxit agrestem De patria pulsus seditione domo , Dalmata vir , Phariis claro patre natus in agris , Quos rapidus curvis Crupa pererrat aquis . 
Colle super pulchro properatae moenia Gnesnae Struxit et a nidis nomen habere dedit Omine permotus , multas ibi namque videbat Per vicinum aquilas nidificasse nemus . 
Exsule patre sumus , sed plurima regna per orbeni Principia exsulibus dant sua , Roma notho . 
POSTERITAS LECHI Crescentem Lechi populum tenuere nepotes , Extremum postquam clauserat ille diem . 
Nomina nescimus , nescimus tempora , per quae Durarint istis praefuerintque locis . 
Longa fuisse tamen constat , quia principe Craco Nostrorum suboles iam numerosa fuit , Sic , ut opus fuerit regni proferre priorem Limitem adusque tuum , Vistula magne , caput . 
Dic modo , qui Musas contemnis et utile docto Nil patriae a calamo posse vemre putas , Cur tantum historiae nobis perit ? 
Inter agrestes Tunc illos nemo scribere doctus erat . 
XII PALATINI Libertatis amor fertur cepisse Polonos , Ut cecidit Lechi tota sepulta domus . 
Bis senis datur ergo viris rerum aequa potestas ( Terra Palatinos nunc quoque nostra vocat ) , Publica qui regerent . 
Sed quos decepta volebat Patria pastores esse , fuere lupi , Dum sua quisque petit , quaerit sua , maximus inter Tot regni socios primus efc esse cupit . 
Afflixere diu patriam , velut ante tyranni Triginta muros , Attica terra , tuos . 
Unius imperium res optima , qui sua calcet Commoda , subiectae commoda gentis amet . 
Eluctata iugo multorum Patria Cracum Praefecit rebus laeta lubensque suis . 
Finibus hic pepulit Gallos , qui nostra ruebant In rura exustae post mala Pannoniae . 
Invitus regni tenuit quoque sceptra Bohemi Ex rexit geminum carus utrique solum . 
Tunc habitasse draco fertur sub rupe Vaveli , Dirus vicini depopulator agri . 
Sulfure farcit ovem Cracus , monstro obicit ; illo Interiit ingens belua victa cibo . 
Conditur a Craco Cracovia . 
Fabula Gracchi Frivola Romam iam mihi , quaeso , tace ! 
LECHUS II Cracus erat patris ad Craci iam sceptra vocatus , Cum fratris Lechi fraude doloque perit . 
Venatum exierat ; cognato occumbit ab ense , Secrete obruitur dilaniatus humo . 
Narrabat nebulo sorptum esse voragine caeni , Dum temere urget equo persequiturque feram . 
Addebat falso lacrimas luctumque dolori ; Hac patrium obtinuit callidus arte locum . 
Sed scelus occultum posthac innotuit ; ille Pellitur et partas fraude relinquit opes . 
Discite , divitias scelere o quicumque paratis ! 
Sic feriet vestrum vestra cupido caput . 
VANDA VIRGO Conubii ob crebram virgo formosa repulsam Teutonici bello Vanda petita ducis Hosti congreditur , vincit . 
Magno ille pudore Incumbit gladio se perimitque suo . 
At victrix ; mea virginitas sit victima vobis , O superi , per quos est mihi sospes ; ait . 
; Rotogari effugi thalamos ; . 
Sic fata sub alti . 
Se fluvii rapidas praecipitavit aquas . 
Bactra Semiramidem , Tomyrin Scythaque ornet , utrique Quam meus anteferat laude Polonus habet . 
Aequentur regnis , aequentur Marte licebit , Aeqoari Vandae quae , rogo , morte potest ? 
XII PALATINI ITERUM Ad bis sex iterum recidit gens nostra tyrannos , Immemor o quanti tam cito facta mali ! 
Tunc nos calcabant Moravi , tunc Pannones , omnis Denique , Lechidis quisquis iniquus erat . 
Mutua pro reges miscebant proelia , tamquam Esset ab externo non satis hoste mali . 
Plebs iterum damnat sua vota et flagitat unum , Oppressis tutam qui ferat ultor opem . 
Quos pelagi fluctus vidisti agitantibus Euris Instabili huc illuc mox levitate rapi , Vidisti vulgus , vidisti grandia vulgi Consilia , in votis propositoque fidem ! 
LESCO PRIMUS Restituit patriae magna virtute ruinam Lesco suae miris usus in hoste dolis . 
Sub nemore hostis erat ; Lesco sub nocte silenti Appendi galeas per nemus omne iubet . 
Sol oritur , galeas accendit , it obvius hostis In nemus , instructi militis arma putans . 
Nil reperit , species quia Lesco removerat illas ; Sic nostros Moravis terga dedisse putat . 
Castra mero celebrat , belli securus : in atris Lesco venit tenebris , castra sopita capit Aeternumque hosti dat somnum , longa Polonis Otia , finitimis foedera , iura , metum . 
LESCO SECUNDUS Attulit huic regnum variorum cursus equorum Et praeter morem Sors oculata suum . 
Dignus erat regno , quamvis patre natus agresti , Rusticus et modici iustus arator agri . 
Non bello quam pace minor ; mireris in illo Hoc , qui nulla umquam noverat arma , viro . 
Ante oculos voluit monumentum vile prioris Fortunae sagulum semper habere suos . 
Et tamen illius non legerat ille poetae Sarmatico dignum carmen in orbe legi : Fortunam reverenter habe , quicumque repento Dives ab exsilii progrediere loco . 
LESCO TERTIUS Quam fuerit belli cupidus , quam Martis amicus Iste , vel hoc signo discere quisque potest . 
Cum sub eo patriae pax arma quieta teneret , Bellandi fieret nullaque causa domi , Impatiens oti Graios contra atque Latinos Pannonibus toties auxiliaris erat . 
Viginti genitor varia de matre nothorum ; Infamat quantum tanta libido virum ! 
Saepe licet magni post multa tropaea legantur Et Cypriae studiis incubuisse duces . 
Quod si defendi exemplo non possit Achillis Lesco et Alexandri , Mars quoque moechus erat . 
POPELUS PRIMUS Anne tibi lectum tantum , lascive , reliquit , Non etiam clipeos armaque dura pater , Et Veneri tantum iussit servire , Gradivo Non etiam , o noster Sardanapalle , suo ? 
Quando quidem in fratrum tam multa gente tuorum Legitima solus coniuge natus eras , Successisse etiam patriis te laudibus aequum , Non tantum vitiis imperioque fuit . 
At genitore tuo felicior ipse fuisti Hac in tam rari parte , Popele , boni , Quod tibi tu similem genuisti , quique putaret A cuculo cuculum degenerare nefas . 
POPELUS SECUNDUS Dum timet hic regno pelli , vir inutilis , et cum Coniuge consultat , quid male tutus agat , Vim morbi simulat , patruos accersit et illis ( Viginti fuerant ) toxica mixta dedit . 
Orta cadaveribns vis murum erupit et illum , Uxorem , natos undique dente petit , Dilaniat ; frustra medios fugiebat in ignes , Frustra in Gopleas perfidus hospes aquas . 
Discite iustitiam , qui propter lucra paratas Fertis et exsertas ad scelus omne manus . 
Est Deus , est scelerum vindicta , est poena malorum ; Unde putes minime posse venire , venit . 
O priscos hominum mores , o nescia fastus Simplicitas , ingens o probitas et amor ! 
Non puduit proceres homini dare sceptra Polonos , Qui modo cultor agri Crusviciensis erat , Ob solas virtutis opes , virtutis honorem , Qua vir in exigua floruit ille casa . 
Hoc orti de fonte duces regesque Poloni Duravere dies ad , Ludovice , tuos . 
Compita Crusviciae veterum , nostro estis in orbe Eventu gemini nobilitata ducis . 
Regnum ruricolae deferri , a mure vorari Regem res aeque prodigiosa fuit . 
Sic et Alexander iuvenis vix illa suarum Ingressus renun limina magna perit , Ut , Siemovite , peris patriaeque relinquis acerbos Maerores , iustam mortuus ante diem . 
Ense tuo eiecti de nostro turpiter agro Ultra Carpathium Pannones usque iugum . 
Tota tibi solvit Pomerania victa tributum , Fluctibus et nostris accola quisquis erat . 
Quattuor annorum tua sunt haec omnia ; quid si Non abrupta tibi tam cito vita foret ? 
Quamvis , quantumvis modicae sub tempore vitae Maxima qui gessit , vixit abunde diu . 
LESCO QUARTUS Quam pater invictis Siemovitus fecerat armis Pacem , Sauromatis attuleratque suis , Filius est illam miro complexus amore Et vitae summam fovit ad usque diem , Vir , cuius mores nemo reprehendere possit , Aut nisi quem pugnae , classica , bella iuvant . 
Sed cur bella geras , frueris qui pace ? 
Quid optes , Contentus proprio qui potes esse , meum ? 
Gloria ad arma vocat multos laudumque cupido , Spes praedae naultos dives ad arma vocat . 
Utraque bellandi causa iniustissima ; solam Quae pacem quaerunt , proelia iusta voca . 
Ulltimus iste fuit nostrorum ex ordine regum , Ignari falsos qui coluere deos . 
Huic peperit coniunx oculorum luce carentem Heredem , sterilis cum foret ante diu . 
Mos erat infanti , vitae ut compleverat annum , Indere , quod vellet nomen habere pater . 
Ergo dies venit simul illa , recepit ocellos , Ostentum dubia plebe stupente , puer . 
Res ea signabat discussa nocte Polonos Visuros lucis lumina vera novae , Visuros illo Christum sub rege . 
Negemus , Quod bona praestituat quaeque futura Deus ? 
MIESCO PRIMUS Christe , sub hoc ad nos venisti principe , ab hoste Possessas Stygio commiseratus oves . 
Cesserunt idola tibi : Mars , Leda , Gemelli , Cynthia , Pluto , Ceres , Iuppiter , Aura , Venus . 
Femina te nobis ostendit prima Bohemo Sanguine , prima crucem nos docuitque tuam . 
Si tu prima quidem nobis es causa salutis , Ipse Deus , mulier causa secunda fuit . 
Illa tuo tingi Miesconem fonte maritum Fecit ; terra suum est tota secuta ducem . 
Plurima tunc data sunt tibi templa novemque cathedrae Et quas sacrifici dilapidamus opeg . 
BOLESLAUS I CHABRI Vici , devictos cepi cum rege Bohemos , Subieci Moravos Saxoniosque mihi , Cassubios populosque freti cis litora nostri Et Prussos , dubia teque , Euthene , fide . 
Imperii fines positis ex aere columnis Signavi , Herculeum sic imitatus opus . 
Nec mihi templa minus curae quam castra fuerunt ; Hac quoque laude patri cedere nolo meo . 
Regia ab egregio sortitus stemmata Othone Sum Gnesnae ( Gnesnae tunc meus hospea erat ) . 
Quae quicumque geres , fac sis hoc dignus honore , Quo tunc tam magno iudice dignus eram . 
SANCTUS ADALBERTUS EPISCOPUS Praesul Adalbertus Pragensi pulsus ab urbe Rege sub hoc nobis utilis exsul erat , Utilis exemplo , doctrina , maximus omni Vir laude , a vera quae pietate venit . 
Lignicolas adiit Prussos , si forte vocari Ad Christi per eum gens ea posset iter . 
Spretus barbaricae iugulum dat forte machaerae , Sacrificat ripam dum super , Ossa , tuam . 
Exanimum corpus rex dura a gente redemptum In patria sacro fecit honore coli . 
Quam sit eo dignus , per tot miracula , per tot Signa docet iudex ad sua busta Deus . 
MIESCO SECUNDUS Degener , imbellis , gula , crapula , sordibus uxor , Uxoris totus , femina , lurco , nihil Hic erat . 
Uxor erat rex , princeps , omnia , nostrum Asperius quovis angue perosa genus , Teutonibus tantum aequa suis . 
Quam , credis , ab illa Tractata est miseris terra Polona modis ? 
Tunc Boleslai nobis periere labores , Ruperunt nostnim regna subacta iugum . 
Ut rapuit tantum mors fausta phrenitide regem , Pellitur e regno Rixa fugitque suo . 
Dant poenas scelerum ; furor hunc , dolor abstulit illam , At longo fato digmis uterque fuit . 
CASIMIRUS PRIMUS Innocuus cuin matre puer Casimirus eodem Exsilio , matris crimine , pulsus erat . 
Clumaci placuit sibi vita monastica ; servus Quam cuiusquam hominis maluit esse Dei . 
Nos sumus interea sine principe , subdita cunctis Terra , dolor fuerit quae numerare , malis . 
Reddimus eiecto regnum , multa ille reversus Restituit melior vix patre , dignus avo . 
Maslaum domuit civili Marte furentem , In reliquos mansit pax sibi grata dies . 
Quod Deus innocuis adsit , quod corruat insons , Maiori ut surgat laude , videre potes . 
BOLESLAUS II AUDAX Quam bello magnus , quam magnis strenuus ausis Boleslaus erat , tam truculentus erat . 
Vastavit Moravos , Hunnos , te Russe , Bohemos , Vastavit patriae nec minus arva suae . 
Cuncta libidinibus complebat , cuncta rapinis , Cuncta ignominiis , sanguine , cuncta metu . 
Pontificem secuit frustatim recta monentem , Urbis pontificem , maxime Orace , tuae . 
O scelus , o portentum , o nostri infamia regni , Non tibi sacrilegae tunc cecidere manus ? 
Unde et ubi periit , ne iam dubitate , Poloni ; Raptum sub Stygiis obniit Orcus aquis . 
SANCTUS STANISLAUS EPISCOPUS Iustitiae testem tres iam tellure sepultum Aestates praesul suscitat iste sibi . 
Propter oves pastor rabidi cadit ense tyramii , Dum litat aeterno pane meroque Deo . 
Nec satis hoc visum sceleris , non illa cruentae Tigridis ingluvies sic satiata fuit . 
Disicitur sectus per agros , sed nulla volucris Ausa est tam sancti tangere membra viri . 
Indicio radii caelestis frusta leguntur , Concrescunt miro consolidata modo . 
Terrea quando facit tam magni membra piorum , Quanto animos foveat , credis , amore Deus ? 
VLADISLAUS I HERMANUS Plurima rescidit fratris decreta tyranni Hermanus Latio par pietate Numae . 
Hunc spurius vetitis vexavit filius armis , Sed pius arma tulit pro pietate Deus . 
Vincitur impietas Gopleae ad stagna paludis , Induit inque feras debita vincla manus . 
Dic , qui multa legis , quot dignos laude piosque Legeris historiae per genus omne nothos ? 
Telegonus , qui pisce patrem obtruncavit Ulyssem , De turpi Circes natus amore fuit . 
Proditor Aeneas patriae est , ne crede Maroni , Romulus occisor fratris , uterque nothus . 
BOLESLAUS III CRIVOUSTUS Hic quinquaginta pugnavit proelia signis Collatis , casu non variante fidem . 
Pugnavit quoties , toties et vicit ; eorum Nomina , quos vicit , quod breve claudat opus ? 
Caesaris Henrici magnas fudisse cohortes Sat sibi , si deessent cetera , laudis erat . 
Maerore interiit , quod prorsus inermis ab hoste [ est ] Foedifrago victus fraude doloque semel . 
I , modo Pompei numera mihi , Roma , triumphos , Nos Boleslai proelia ; maior uter ? 
Pompeium Caesar bello prostravit aperto ; Fraus potuit nostrum vincere sola ducem . 
VLADISLAUS II Quattuor in natos regnum diviserat aequis Partibus egregia cum ratione pater . 
Ladislae , tibi Cracovia , natu Maxime , avaritia maxime , Marte nihil . 
Fratribus eiectis solus dum quaeris habere Omnia , possessis pelleris ipse bonis , Coniuge cumque tua , quae rem tibi suasit iniquam , Victus m externam profugis exsul humum . 
Ignorata tibi fuit alea ? 
Discere in illa Contentus proprio vivere quisque potest . 
Namque aliena petens perdit sua lusor et aurum Dum cupit , amisso flens abit aere domum . 
BOLESLAUS IV CRISPUS Dum cogit Prussos ad Christi dogma , Polonas Amisso evertit mitite Crispus opes . 
Transfuga ducebat nostros malefidus , iniquum Transgressos Ossam pertrahit inque locum . 
In convestitum viridanti caespite caenum ( A tergo in silvis abditus hostis erat ) Insilit , inclusos caeno suffocat in illo ; Vix pauci incolumes se eripuere fuga . 
Mens generosa dolo quia nil agit , ipsa malignis Opportuna dolis insidiisque capi est , Et quia metitur propriis virtutibus omnes , Est in perniciem credula saepe suam . 
MIESCO III SENEX Saepe dies oritur nitida face , nec tamen illi Credideris ; subito nubilus esse potest , Grandine messores lapidare , tonitribus orbem Concutere et rapidis frangere fulminibus . 
Ecce Senex noster , regni cum cepit habenas , Vir bonus et placidi fratris imago fuit . 
Mox subole ingenti , generis , affimbus , auro Inflatus coeptam destitit ire viam . 
Nil illo peius , nil et crudelius illo , Audace excepto , patria nostra tulit . 
Sed tamen est pulsus . 
Numqnam impunita tyrannis Sarmaticis feritas scilicet ulla fuit . 
CASIMIRUS II IUSTUS Tractus ad imperium precibus lacrimisque suorum Imperii fractas surgere fecit opes . 
Percussit scelerum fratris iusto ense ministros , Sacrificis pacem ruricolisque dedit , Qui modo calcati sub direptore iacebant Inque suis rebus nil habuere sui . 
Intulit in patriam corpus Roma usque petitum Divi , qui floris nobile nomen habet . 
Mixta dedit domino scelerati aconita ministri Inter sollemnes perfida dextra dapes , Trusit et in subitum patria plangente sepulcrum Delicias hominum deliciasque deum . 
LESCO V ALBUS Cum sene bellavi patruo , sed an impius isto Sim facto , iusti discutitote viri . 
Esset uter rerum dominus , certavimus ; at me Id velle in patriam nudus adegit amor , Ne paterer regnare lupum , maiore petentem , A quo pulsus erat , cum feritate gregem . 
Dum lavor , tnvadit Pomeranus balnea inermem , Dat non speratae meque meosque neci . 
Quanto igitur rerum dominis securius aevum ( Quod quidam scripsit ) , cernite , pauper agit ? 
Tempora sunt , loca sunt quaevis metuenda potenti , Quod vivit , totum est : cura , pericla , metus . 
BOLESLAUS V PUDICUS Tartaricus furor in cineres regnante Pudico Sarmatiae totas paene redegit opes . 
In flammas abiit Cracovia , quicquid et agri Porrigitur ripas , Odera , ad usque tuas . 
Fugerat ad Iugros princeps , quia viribus impar Ad confligendum cum subito hoste fuit . 
Stanislae , tuos cineres tellure levavit Et sacrum in fastia fecit habere locum . 
Coniuge consenuit cum virgine virgo maritus Addictus studiis , casta Diana , tuis . 
Bochnenses reperit thesauros primus et inde Sarciiit a diris damma recepta Getis . 
LESCO VI NIGER Quanta locustarum , quo nos haec scripsimus anno , Appulit in nostros agmina ventus agros , Agmina tanta ferunt in nos venisse Getarum Sub Nigro et primum congeminasse malum . 
Iis cessit solis , alio qui semper in hoste , Cum quocumque iniit proelia , victor erat . 
Arma Ruthenorum ductore superba Leone Et magna exigua contudit ille manu . 
Obtrivit quoties Lithuanum et Iazygas ? 
( Hoc iam Interiit nostro fiinditus ense genus ) . 
Multa in Christicolas nil laudum habitura fuerunt Bella , lacessitus sed quia vicit , habent . 
HENRICUS PROBUS Teutonibus solis claves permiserat urbis , Quae regni titulum possidet una , Niger . 
Illi Silesium furtim sub nocte silenti Moenibus accipiunt , cui studuere , ducem , Nobilium contra , contra decreta senatus ; Nam cui legitime sceptra darentur , erat . 
Perfida pars vicit ; regnat Probus , exsulat heres . 
Sed res parta dolo non diuturna fuit . 
Silesii Henricum dubio rapuere veneno , Quod factis alter , nomine et alter erat . 
Qui fraudem in vita coluit , rem fraude paravit , Qua periit , dignus fraude perire fuit . 
Ob scelus Audacis raptum diadema Polonis Rettulit istius gloria luxque viri . 
Magnus erat , tantum peperit qui primus honorem Nobis , magnus et hic , qui revocavit , erat , Splendidus , antiquis certans heroibus omni Virtute , in summo quam decet esse viro . 
Caeditur insidiis celebrans sollemne Lyaei ; Invidiam virtus dat sibi et illa necem . 
Et caute et timide genio servite , potentes ! 
Exitio multis lux genialis erat . 
Hac Cyrus interiit , Macedo interiitque Philippus , Hac est Argolicis Troia cremata rogis . 
VENCESLAUS BOHEMUS Ad Venceslai usque dies , Auguste , Bohemi Scortea Sauromatis tota moneta fuit . 
Nummus erat pellis detracta animantibus illis , Quas aspergillos patria nostra vocat . 
Hoc ego dum cuidam narro , qui strangulat amplo Arcas argento semper egenus , ait : Ergo putrescebant tunc nummi , o dura priorum Tempora , tunc nasci res miseranda fuit ! 
Gratia magna Deo , quod homo sum natus in ista Saecula , cum pelles non nisi sutor habet . 
Quod si quando Deus mala vult saecla illa reverti , Timc ego tunc , Superi , milvius esse precor . 
LADISLAUS III CUBITALIS Corpore parvus eram , cubito vix altior uno , Sed tamen in parvo corpore magnus eram . 
Non ego Prussorumque Bohemorumque cruorem Iactabo cladem nec , Gedimine , tuam . 
Fortunam vici , cum qua mihi bella fuerunt , Ut Niger e terris triste volarat iter . 
Ter cecidi regno ; per te , Rhamnusia , semper Post lapsum erexi maius ad arma caput . 
Corde viris opus est magno , non corpore ; magnum Qui stravit Goliam , nonne pusillus erat ? 
Ingentem parvus Polyphemum vicit Ulysses ; Sed tamen ille hominem , tam grave numen ego . 
CASIMIRUS III MAGNUS Nil hoc splendidius , nil magnificentius uno est , Quodcumque illius respiciatur opus . 
Legibus armavit patriam placidumque sub illo Libertas ad nos protulit alma caput . 
Oppida tot cinxit muris , quot paene per omne Hoc regnum muris oppida cincta vides . 
Tres simul hospitio excepit cum Caesare reges , Cum tibi dat neptem , Carole quarte , suam . 
Rex ingens opibus , bello , pietate . 
Quid illum , Quid premis infami , Cypria sola , nota ? 
Hunc dici Magnum est iniuria magna , Poloni , Iure suum nomen Maximus esse potest . 
LUDOVICUS HUNGARUS Non quia vir fuerit nequam Ludovicus et ultro Crudelis , nostras non bene rexit opes , Sed quia , Pannoniae dum plus amat arva paternae , Linquebat saevis istud ovile lupis . 
Qui novit , quid agant famuli , si longius absit ( Praesertim fuerit qui minus asper ) erus , Hic videt aerumnas , quas multa absentia veri Pastoris nostrum tunc cumulabat avis . 
Illo rege quidem leges crevere , sed illo Rege tamen robur non habuere suum . 
Lex nisi tutores habeat contra arma potentum , Est quod araneolus sub trabe nectit opus . 
IAGELLO SEU VLADISLAUS IV Hic gentilis erat Litavus de stirpe Iagello , Vir bonus et tantas inter honestus opes . 
Mox est caelesti princeps baptismate tinctus , Quem subito est dominum gens imitata suum . 
Hinc dotale capit pulchra cum coniuge regnum Et tribuit Litavis signa Polona suis . 
Rege sub hoc memorem suscepit Prussia cladem , Saepius et rigidus concidit ense Getes . 
Quam multa in regno struxit delubra Polono , Monstrat gymnasium sat puto , Croca , tuum . 
Et linquens gnatos ex iusta coniuge natos Lucida fulgentis scandit ad astra poli . 
VLADISLAUS QUINTUS Vladislae , tibi regale Polonia sceptrum Contulit ob proprii splendida facta patris . 
Hinc quoqne et Hungaricus defert diadema senatus Et quae sunt lati iugera multa soli . 
Egregia vero tu praeditus indole regnas Ac regis imperio subdita regna tuo . 
Nec piguit Macedum fines vastare remotos , Nominis ut fieret gloria nota tui , Donec inire petit tecum trux foedera Turca , Quod facis ; at Latius frangere Papa iubet . 
Cui tu dum pares , te ad Varnam Marte paludem Fudit Amurathos et tua castra capit . 
CASIMIRUS QUARTUS Post fratrem Casimirus adest , quem Turca peremit , Sarmaticas iustus qui regit ultor opes , Eripit et captas Marianis fratribus urbes Aethera terribili discutiente modo . 
Hoc duce Sacrifici magnas sensere repulsas , Hic ubi Castaliam Vistula volvit aquam . 
Hinc repetit Mariae non vi , sed munere castrum , Prussiaci quod tunc incoluere duces , Hunc quoque Choinitium , multis licet inde peremptis , Sensit et illius quae dicionis erant . 
Ducentem reliquae felicia tempora vitae Fata gravem nobis eripuere ducem . 
IOANNES ALBERTUS Ducis , Ioannes Alberte binominis , agmen Sarmaticum matre id perficiente tua , Ingtaurasque novo , sed frustra , Marte tumultum Ulturus patrui funera maesta tui . 
Nam Dacus variat , primo quod dixerat ore , Te contra Turcam velle iuvare ferum . 
Instruit horrendos te contra perfidus hostes Et fudit populos Marte iuvante tuos . 
Unde nemus nostris patulae memorabile fagi , Dum sol sidereo tramite currit , erit . 
Sic igitur multis non faustis obrutus actis ; Te rapuit iuvenem Parca severa ducem . 
Multa laborati hoc recinunt de rege libelli , Quam duri promptus Martis ad arma fuit . 
Nil illum morbi , nil frigora saeva movebant , Ut non inceptum perficeretur opus . 
Saepius insano compressit Iazygas arcu Et dedit horrendae milia multa neci . 
Indigna ulciscens saevi permria Mosci Illius constans abstulit ultor opes . 
Nec tantum bello studuit , sed legibus aequis ; Subiectam patiens est moderatus humum . 
Illa ducis laus est certo verissima magni , Qui sacra , qui iustum cum pietate colit . 
Cum iurarat atrox devicto Glinscius hoste Suspectam pulsa suspicione fidem , Qui caperet regni post mortem fratris habenas , Tota Sigismundum terra Polona cupit , Hoc quia magnatum tunc nemo tenacior aequi , Maior consiliis et pietate foret . 
Dos regum decorabat eum , clementia , solus Deque Iagellona stirpe superstes erat . 
Prostravit fretum numeroso milite Moscum , Milia quo bello bis cecidere decem . 
Quantus amor populoque suo externisque monarchis , Tantus erat Turcis et tibi , Teuto , tremor . 
