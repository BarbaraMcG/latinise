Iura et bona quae humanae personae inhaerent , magnum obtinent momentum in quaestionibus quae apud nostrae aetatis homines agitantur . 
Ad rem quod attinet , Concilium Oecumenicum Vaticanum II praecellentem personae humanae dignitatem , peculiarique modo ius ipsius ad vitam , sollemniter confirmavit . 
Quapropter idem Concilium denuntiavit crimine contra vitam , quorum in numero ponuntur culusvis generis homicidia , genocidia , abortus , euthanasia et ipsum voluntarium suicidium . 
Recentiore tempore S. Congregatio pro Doctrina Fidei in omnium Christifidelium mentem doctrinam de abortu procurato revocavit . 
Nunc vero eadem S. Congregatio opportunum ducit Ecclesiae doctrinam de euthanasia proponere . 
Verum quidem est , hoc in doctrinae campo , ultimos Pontifices principia exposuisse , quae vim suam integre servant ; at medicae artis progressus effecerunt ut in quaestione de euthanasia hisce ultimis annis novi aspectus in medium proferrentur ; qui quidem aspectus postulant ut novis dilucidationibus proponantur , ad ethicas normas quod attinet . 
In hominum societate , quae hodie est , cum sacpe in discrimen vocentur ipsa fundamentalia vitae humanae bona , fit ut mutatio civilis culturae vim habeat in ipsam rationem mortem et dolorem aestimandi ; animadvertendum etiam est auctam esse medicae artis virtutem sanandi vitamque prorogandi quibusdam datis condicionibus , quae quidem interdum nonnullas de re morali quaestiones gignunt . 
Itaque homines , qui in tali rerum statu versantur , anxii sibi interrogationes ponunt de extremae senectutis et mortis significatione . 
Ac proinde consentaneum est , ut iidem quaestionem sibi ponant an ius habeant sibi vel suis procurandi dulcem mortem , quae breviores dolores reddere possit , quacque ipsis videtur hominis dignitati magis respondere . 
Qua de re plures Conferentiae Episcopales Sacrae Congregationi pro Doctrina Fidei quaestiones proposuerunt . 
Nunc autem haec Sacra Congregatio , postquam circa varios euthanasiae aspectus peritorum sententiam iam quaesivit , in animo habet trac Declaratione episcoporum petitionibus respondere , quo ipsi facilius fideles sibi creditos recte docere possint , idque habeant unde ad gravissimam hanc causam publicae rei moderatoribus considerationis elementa praebeant . 
Argumenta hoc in documento proposita ad eos in primis spectant , qui fidem et spem suam reponunt in Christo , e cuius vita , morte et resurrectione christianorum vita ac mors praesertim novam significationem acceperunt , iuxta S. Pauli verba : Sive enim vivimus , Domino vivimus , sive morimur , Domino morimur . 
Sive ergo vivimus sive morimur , Domini sumus . 
Ad eos autem quod attinet , qui alias religiones profitentur , horum plerique nobiscum in id profecto consentient , quod scilicet fides in Deum Creatorem , Providentem et vitae Dominum - si quidem eam ipsi participent - unicuique personae humanae praecellentem dignitatem tribuit , eiusque reverentiam tuetur . 
Sperandum est hanc Declarationem consensum adipisci posse etiam hominum bonae voluntatis , qui etsi philosophicae doctrinae vel ideologiae diversitate inter se discrepant , nihilominus de iuribus personae humanae vivam conscientiam ferunt . 
Haec ipsa iura , alioquin , recentiorum annorum decursu , saepe proclamata sunt per declarationes Conventuum Internationalium ; cum autem hic agatur de iuribus fundamentalibus cuiusvis humanae personae proprlis , patet fas non esse argumentis inniti ductis a pluralismo politico vel a libertate religiosa , ut eorundem iurium vis universalis denegetur . 
VITAE HUMANAE VALOR Vita inumana est fundamentum omnium bonorum itemque necessarius fons et condicio cuiusvis activitatis humanae necnon consortionis socialis . 
Quod si maxime pars hominum vitam aestimant rem sacram esse , et fatentur neminem eadem libere uti posse , christifideles tamen in ea quiddam praestantius cernere valent , donum scilicet amoris Dei , quod conservare fructuosumque reddere debent . 
Qua ex altera consideratione haec consectaria sequuntur : Nemini attentare licet vitam alicuius hominis innocentis , quin sese opponat amori Dei erga ipsum , quin fundamentale ius violet , quod nec amitti nec alienari potest , ac proinde quin summae gravitatis crimen committat . 
Omnis homo vitam secundum Dei consilium agere debet . 
Ea ipsi committitur tamquam bonum quod iam hisce in terris fructus facere oportet , sed cuius plena et absoluta perfectio in aeterna vita exspectanda erit . 
Voluntaria mors igitur , seu suicidium , pariter ac homicidium nefas est ; talis enim hominis actio habenda est reiectio supremae Dei potestatis eiusque amoris consilii . 
Suicidium , praeterea , saepe est etiam recusatio amoris erga seipsum , negatio naturalis instinctus vivendi , fuga a iustitiae et caritatis officiis quae debentur sive proximis , sive variis communitatibus , sive consortioni hominum universae - quamvis interdum , ut omnes norunt , animi status contingant quae culpam minuere aut etiam plene auferre possint . 
A suicidio tamen plane distinguendum est illud vitae sacrificium , quo quis ob excelsam causam - cuiusmodi est Dei honor , salus animarum , vel servitium pro fratribus - vitam suam profundit aut in discrimen adducit . 
EUTHANASIA Ut autem quaestio de euthanasia rite tractetur , expedit in primis vocabulorum significationem accurate explicare . 
Etymologia spectata , euthanasia apud antiquos placidam mortem significabat acerbis doloribus vacuam . 
Hodie amplius non attenditur ad hanc originariam vocis significationem , sed potius ad quendam medicae artis interventum , quo dolores infirmitatis vel supremi vitae agonis immnuuntur , interdum etiam cum periculo vitam praemature auferendi . 
Denique hoc verbum strictiore sensu accipitur , ita ut elus vis et notio sit : mortem inferre miserationis causa , eo quidem proposito , ut extremi dolores radicitus tollantur , vel ut pueris abnormibus , aegrotis insanabilibus aut mente captis evitetur infelicis vitae prorogatio , fortasse ad plures annos , quae nimium grave onus familiis vel societati imponere possit . 
Necessarium igitur est ut plane pateat , quae notio huic voci in praesenti documento tribuatur . 
Nomine euthanasiae significatur actio vel omissio qune suapte natura vel concilio mentis mortem affert , ut hoc modo omnis dolor removeatur . 
Euthanasia igitur in voluntatis proposito et in procedendi rationibus , quae adhibentur , continetur . 
Iamvero , denuo firmiter declarandum est neminem nihilque ullo modo sinere posse ut vivens humanum innocens occidatur , sive sit fetus vel embryon , sive infans vel adultus , sive senex , sive morbo insanabili affectus , sive in mortis agone constitutus . 
Praeterea nemini licet mortiferam hanc actionem petere sibi aut alii , qui sit ipsius responsabilitati commissus , immo in eadem ne consentire quidem potest explicite vel implicite . 
Nec auctoritas ulla potest eam legitime iniungere vel permittere . 
Agitur enim de legis divinae violatione , de offensione dignitatis personae humanae , de crimine contra vitam , de facinore in hominum genus . 
Fieri potest ut ob diuturnos ac vix tolerandos dolores , ob rationes in animi affectibus innixas , vel ob alterius generis causas , aliqui ad persuasionem adducantur se legitime posse mortem sibi petere aut aliis afferre . 
Quamquam hisce in casibus hominis culpa imminui aut omnino deesse potest , nihilominus error iudicii in quem conscientia , bona fide fortasse , incidit , naturam huius actus mortiferi non mutat , qui per se repudiandus semper erit . 
Gravissime aegrotantium implorationes , quandoque mortem invocantium , haud intelligendae sunt quasi veram euthanasiae voluntatem significent ; etenim fere semper agitur de anxlis invocationibus auxilii et amoris . 
Praeter medicas curas , id quo aegrotus indiget , est amor , est fervidus animi affectus humanus et supernaturalis , quo proximi omnes , parentes et filli , medici et aegrotorum ministri eum complecti possunt ac debent . 
DOLORIS SIGNIFICATIO APUD CHRISTIANOSET ANALGESICORUM REMEDIORUM USUS Non semper mors advenit in miserabilibus condicionibus post vix tolerandorum dolorum cruciatum . 
Neque recesse est ut casus omnino singulares prae oculis habeamus . 
Plura enim eaque concordia testimonia opinari iubent naturam ipsam consuluisse , ut leviores redderentur separationes illae in morte faciendae , quae si homini acciderent optima utenti valetudine , acerbae praeter modum ipsi evaderent . 
Quo fit ut morbi diuturnitas , provecta senectus , solitudinis ac derelictionis status eiusmodi inducant psychologicas condiciones , quae acceptionem mortis faciliorem efficiant . 
Nihilominus fatendum est mortem , quam saepe acerbi diuturnique dolores praecedunt aut comitantur , eventum exstare , qui naturaliter hominis animum angore afficit . 
Corporis do Iorcerte condicionis humanae pars est , quae vitari non potest ; ratione biologica spectata , is monitum praebet , cuius utilitas est indubia : at , cum psychologicam hominis vitam attingat , eius vis saepe biologicam utilitatem superat atque adeo augere potest , ut optabilis sit eius amotio , quoquo pacto obtinenda . 
Secundum christianam doctrinam , tamen , dolor praesertim in extremis vitae momentis , proprium obtinet locum in salvifico Dei consilio ; is enim est participatio passionis Christi et coniunctio cum redemptionis sacrificio , quod Ipse obtulit voluntati Patris obtemperans . 
Quare mirum non est si christiani quidam cupiunt modice uti anaestheticis medicamentis , ita ut partem saltem dolorum suorum voluntarie assumentes , per eos conscio modo cum doloribus Christi cruci a ; fixi sese coniungere valeant . 
Nihilominus a prudentia alienum est heroicam quandam agendi rationem tanquam generalem normam imponere . 
E contrario humana et christiana prudentia pro pluribus aegrotis suadet usum eorum medicamentorum quae apta sint ad leniendum vel auferendum dolorem , etiamsi inde , ut secundarii effectus , torpor et imminuta animi conscientia consequantur . 
Quod autem ad eos attinet quibus deest facultas sensa sua exprimendi , recte praesumi potest ipsos velle haec doloris lenimenta sumere , eademque sibi ministrari secundum medicorum consilia . 
At intensivus analgesicorum remediorum usus difficultatibus non caret , quia ad eorum efiicaciam servandam , ob assuetudinis phaenomenon , communiter portio sumenda augeri debet . 
Iuvat hic commemorare quandam Pii XII declarationem , quae adhuc integram vim suam retinet . 
Medicorum coetui , qui hanc quaestionem proposuerant : Doloris et conscientiae sublatio ope narcoticorum medicamentorum [ . 
. . ] iuxta religionem et disciplinae moralis normas potestne permitti medico et aegroto ( etiamsi mors immineat atque horum medicamentorum usus praevideatur breviaturus esse vitam ) ? 
, Pontifex respondit : Si alia subsidia desunt , et si in hisce rerum adiunctis id minime impedit quominus alia religiosa et moralia officia impleantur : licet . 
Quo in casu , uti patet , mors nullo modo est animo intenta aut quaesita , etsi rationabili de causa in eius periculum incurritur ; id tantummodo in propositis fuit , ut dolores efficaciter lenirentur , adhibitis ad id analgesicis remediis , quae medicae arti praesto sunt . 
Attamen analgesica medicamenta , quibus aegroti sui conscientiam amittunt , peculiari consideratione digna sunt . 
Multum interest , enim , homines posse non solum moralibus praeceptis et ofiiciis erga familiares satisfacere , verum etiam ac praesertim piene sibi conscios ad occursum Christi rite animum disponere . 
PROPORTIO SERVANDA IN REMEDIORUMTHERAPEUTICORUM USU Nostris temporibus magni refert , mortis momento , personae humanae dignitatem et christianam vitae significationem servari , cavendo a quadam technicitate , uti aiunt , quae periculum abusus secumfert . 
Ac revera sunt qui loquuntur de iure ad mortem , qua quidem dictione non intelligitur ius alicuius ad mortem sibi consciscendam per se vel per alium , quemadmodum ipsi placet , sed ius moriendi omni cum tranquillitate , inumana et christiana dignitate cervata . 
Si res ita consideretur , artis therapeuticae usus interdum nonnullas quaestiones afferre potest . 
Pluribus in casibus fieri potest ut rerum status adeo implexus sit , ut dubitationes oriantur de modo , quo doctrinae moralis principia in rem traduci oporteat . 
Decisiones capiendae ad conscientiae iudicium tandem pertinent sive aegroti vel eorum qui legitime ipsius nomme agunt , sive etiam medicorum qui omnes prae oculis habere debent tum disciplinae moralis praecepta tum multiplices casus aspectus . 
Uniuscuiusque officium est consulere valetudini suae et efficere ut sibi curationes ministrentur . 
Ii autem quibus infirmorum cura concredita est , omni cum diligentia operam suam praestare debent ac remedia praebere , quae necessaria vel utilia videantur . 
Suntne igitur in omnibus rerum adiunctis cuncta prorsus remedia experienda ? 
Haud multo ante moralis disciplinae cultores respondebant usum mediorum extraordinariorum numquam praecipi posse . 
Huiusmodi responsio , quae , ut principium , semper valet , hodie fortasse minus perspicua apparet sive ob parum definitum dicendi modum , sive etiam ob celeres progressus , qui in re therapeutica facti sunt . 
Hinc est quod quibusdam potius placet loqui de mediis proportionatis et non proportionatis . 
Utcumque res se habet , recta mediorum aestimatio fieri poterit , si artis therapeuticae genus , eiusque difficultatum et periculorum gradus ac sumptus necessarii necnon possibilitas eodem utendi , cum effectibus , quos exspectare licet , comparentur , debita ratione habita tum status aegroti tum ipsius corporis et animi virium . 
Quo facilius haec generalia principia ad rem deducantur , iuvare poterunt accuratiores explicationes , quae sequuntur : - Si alia remedia non suppetunt , licet , ex consensu aegroti , media adhibere , quae novissima medicae artis inventa protulerunt , etiamsi haud satis adhuc experimentis probata sint nec aliquo periculo careant . 
Aegrotus , qui ea accipiat , poterit etiam exemplum generosi animi praebere in bonum generis humani . 
- Pariter licet horum mediorum usum abrumpere , quotiescumque exitus spem in eis repositam fallit . 
At in hoc capiendo consilio , ratio habeatur iusti desiderii aegroti eiusque familiarium , nec non sententiae medicorum , qui vere periti sint ; hi profecto prae ceteris aequam aestimationem facere poterunt , cum sumptus instrumentorum et hominum in id impendendorum non respondet effectibus qui praevidentur , et cum medicae artis adhibita subsidia imponunt aegroto dolores aut incommoda graviora quam utilitates quae inde ei afferri possunt . 
- Semper licet satis habere communia remedia , quae ars medica suppeditare potest . 
Quapropter nemini obligatio imponenda est genus curationis adhibendi quod , etsi in usu iam est , adhuc tamen non caret periculo vel nimis est onerosum . 
Quae remedii recusatio comparanda non est cum suicidio : verius habenda est vel simplex acceptatio condicionis humanae ; vel cura vitandi laboriosum medicae artis apparatum cui tamen par sperandorum effectuum utilitas non respondet ; vel denique voluntas onus nimis grave familiae aut communitati non imponendi . 
- Imminente morte , quae remediis adhibitis nullo modo impediri potest , licet ex conscientia consilium inire curationibus renuntiandi , quae nonnisi precariam et doloris plenam vitae dilationem afferre valent , haud intermissis tamen ordinariis curie , quae in similibus casibus aegroto debentur . 
Tunc causa non est cur medicus animi angore afficiatur , quasi alicui , qui in periculo versaretur , auxilium negaverit . 
Normae quae trac Declaratione continentur , proficiscuntur ab impenso studio opem hominibus ferendi , secundum Creatoris consilium . 
Si ex una parte vita habenda est Dei donum , ex altera vero mors vitari nequit ; recesse igitur est ut nos , mortis horam nullo modo properantes , eam excipere valeamus piene nobis conscii responsabilitatis nostrae et omni cum dignitate . 
Mors , enim , finem quidem imponit terrestri huic vitae , sed simul ad immortalem vitam aditum patefacit . 
Quapropter ad hoc eventum omnes homines animum rite disponere debent , humanorum valorum praefulgente luce , ac multo magis christifideles suae fidei rumine ducti . 
Quod attinet ad publicae sanitati tuendae addictos , ii profecto nihil reliqui faciant ut totem artis suae peritiam in bonum infirmorum et morientium impendant ; quibus tamen meminerint aliud solacium deberi , idque multo magis necessarium , scilicet immensam bonitatem et ardentem caritatem . 
HuTusmodi ministerium , quod hominibus praestatur , ipsi Christo Domino etiam praestatur , qui dixit : Quamdiu fecistis uni de tris fratribus meis minimis , mihi fecistis . 
Hanc declarationem in Conventu ordinario hulus S. Congregationis deliberatam , Summus Pontifex PP . 
Ioannes Paulus II , in Audientia infrascripto Cardinali Praefecto concessa , adprol7avit et puhlici iuris fieri iussit . 
FRANCISCUS Card . 
SEPER Fr . 
Hieronymus Hamer , O . 
P. Archiepiscopus tit . 
