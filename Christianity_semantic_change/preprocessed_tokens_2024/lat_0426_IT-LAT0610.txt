Innocentia vera est , quae nec sibi , nec alteri nocet , quoniam . 
Et nemo non prius in se quam in alterum peccat . 
Sic diligendi sunt homines , ut eorum non diligantur errores , quia aliud est amare quod facti sunt , aliud odisse quod faciunt . 
Vera aeternitas et vera immortalitas non est , nisi in deitate Trinitatis , cui quod est esse , perpetuum est , quia natura initio carens , incremento non indigens , sicut nullum finem , ita nullam recipit mutabilitatem . 
Creaturae autem , etiam illae quibus Deus aeternitatem dedit vel daturus est , non penitus omnis finis alienae sunt , quia non sunt extra commutationem , dum illis finis est , et temporalis institutio , et localis motio , et ipsa in augmentum sui facta mutatio . 
Patientia Dei , qua parcit contemptus , parcit negatus , et mavult vitam peccatoris quam mortem , eruditio est paenitudinis , et oblatio correctionis , nec ulla ipsius opera misericordia vacant , quando homini et indulgentia consulit et flagello . 
Divina bonitas ideo maxime irascitur in hoc saeculo , ne irascatur in futuro , et misericorditer adhibet temporalem severitatem , ne aeternam iuste inferat ultionem . 
Vera est confessio benedicentis , cum idem sonus est et oris et cordis . 
autem loqui et male vivere , nihil est aliud quam se sua voce damnare . 
Dilectio Dei et proximi propria et specialis virtus est piorum atque sanctorum , cum ceterae virtutes et bonis et malis possint esse communes . 
Doctrina apostolica tam salubris atque vitalis est , ut pro capacitate utentium neminem sui relinquat exsortem , quia sive parvuli , sive magni , sive infirmi , sive fortes , habent in ea unde alantur , unde satientur . 
Deum quaerens , gaudium quaerit . 
Sic ergo quaerat , ut non in se , sed in Domino gaudeat . 
Accedendo enim ad Deum , et illuminatur ignorantia ipsius , et corroboratur infirmitas , data sibi et intellegentia qua videat , et caritate qua ferveat . 
Sicut corpori noxium est corpoream escam non posse percipere , ita animae periculosum est spiritales delicias fastidire . 
Numquam multi sunt qui ad non esse tendunt . 
Quid enim tam obnoxium paucitati quam quod est debitum perditioni ? 
Non concupiscit Deus poenam reorum , tamquam saturari desiderans ultione , sed quod iustum est cum tranquillitate decernit , et recta voluntate disponit , ut etiam mali non sint inordinati . 
Bonum intellectum habet qui quod faciendum , recte intellegit facit . 
Alioqui talis est sine opere intellegentia , qualis sine timore sapientia , cum scriptum sit : . 
Habet etiam in hac vita requiem suam anima quae de morte infidelitatis exempta est , et non ab operibus iustitiae , sed ab iniquitatis abstinet actione , ut vivens Deo , et mundo mortua , in humilitatis et mansuetudinis placida tranquillitate requiescat . 
Quisquis bene cogitat quid voveat Deo et quae vota persolvat , seipsum voveat et reddat . 
Hoc exigitur , hoc debetur . 
Imago Caesaris reddatur Caesari , imago Dei reddatur Deo . 
Sed sicut videndum est quid offeras et cui offeras , ita etiam considerandum est ubi offeras , quia veri sacrificii extra catholicam Ecclesiam locus non est . 
Duae sunt retributiones iustitiae , cum aut bona pro bonis , aut mala redduntur pro malis . 
Tertia est retributio gratiae , cum per regenerationem remittuntur mala , et retribuuntur bona . 
Atque ita manifestatur , quia . 
Illam autem impiorum retributionem , qua pro bonis mala restituuntur , Deus nescit , qui nisi retribueret bona pro malis , non esset cui retribueret bona pro bonis . 
Omnis qui ad supernam pertinet civitatem , peregrinus est mundi , et dum temporali utitur vita , in patria vivit aliena , ubi inter multa illecebrosa et multa fallacia , Deum nosse et amare paucorum est , quibus sit , ut nec in Dei , nec in proximi caritate fallantur . 
Nemo est cuius animam corruptibile corpus et inhabitatio terrena non aggravet . 
Sed adnitendum est ut carnis cupiditates spiritus vigore superentur , et interior homo , qui semper sibi sentit resisti , semper se divino auxilio exspectat adiuvari . 
, et tamen per ipsam nisi dilatato corde non curritur , quia iter virtutum , quo gradiuntur pauperes Christi , amplum est fidelium spei , etiamsi arctum est infidelium vanitati . 
Hoc affectu et desiderio colendus est Deus , ut sui cultus ipse sit merces . 
Nam qui Deum ideo colit ut aliud magis quam ipsum promereatur , non Deum colit , sed id quod assequi concupiscit . 
De occultis cordis alieni temere iudicare peccatum est , et eum cuius non videntur opera nisi bona , iniquum est ex suspicione reprehendere , cum eorum quae homini sunt incognita , solus Deus iudex sit iustus , qui et inspector est verus . 
Divini est muneris , cum et recte cogitamus , et pedes nostros a falsitate atque iniustitia continemus . 
Quoties enim bona agimus , Deus in nobis atque nobiscum , ut operemur operatur . 
Iusto iudicio Dei datur plerumque peccatoribus potestas qua sanctos ipsius persequantur , ut qui Spiritu Dei iuvantur et , aguntur , fiant per laborum exercitia clariores . 
Non est vera scientia boni , nisi ad hoc comprehendatur , ut agatur . 
Non enim utiliter meditatur legem Dei , qui laborat ut memoria teneat quod actione non implet . 
Qui legem Dei diligit , probat se in hominibus iniquis id quod contra legem est odisse , non homines . 
Mandata Dei scrutari , nisi quieta mens , non potest . 
Ut ergo religiosum exerceatur studium , abigenda sunt iurgia malignorum . 
Nemo tam eruditus , nemo tam doctus est qui superna illustratione non egeat . 
Non enim ita ulla divinorum bonorum augmenta sufficiunt , ut non semper supersit quod mens rationalis et intellegendum desideret et gerendum . 
Si omnes homines simul consideremus , quorum alii misericordia salvi fiunt , alii veritate damnantur , universae viae Domini , id est , misericordia et veritas , suo fine distinctae sunt . 
Si autem solos sanctos intueamur , non discernuntur hae viae . 
Individua enim ibi est , et a misericordia veritas , et a veritate misericordia , quia beatitudo sanctorum et de munere est gratiae , et de retributione iustitiae . 
Christianae perfectionis est pacificum esse etiam cum pacis inimicis , spe correctionis , non consensu malignitatis , ut si nec exemplum , nec cohortationem dilectionis sequuntur , causas tamen non habeant quibus odisse nos debeant . 
Custodit nos Dominus ab omni malo , non ut nihil patiamur adversi , sed ut ipsis adversitatibus anima non laedatur . 
Cum enim tentatio adest , fit quidam in id quod nos impugnat introitus . 
Et cum bono fine , id est sine vulnere animae , tentatio comsummatur , ad aeternam requiem de profundo temporalis laboris exitur . 
Ad caelestis Ierusalem consortium non ascendunt , nisi qui toto corde profitentur , non proprii operis , sed divini esse muneris , quod ascendunt . 
Omnes qui in Christo volunt pie vivere , necesse est ut ab impiis et dissimilibus patiantur opprobria , et despiciantur tamquam stulti et insani , qui praesentia bona perdant , et invisibilia sibi ac futura promittant . 
Sed haec despectio et irrisio in ipsos retorquebitur , cum et abundantia eorum in egestatem , et superbia transierit in confusionem . 
Tota fidelium salus , tota patientiae fortitudo , ad eum qui in sanctis suis est mirabilis referenda est , quia nisi in illis Dominus esset , furori impiorum fragilitas humana succumberet . 
Ita et a plebibus principes , et a servis domini sunt ferendi , ut sub exercitatione tolerantiae sustineantur temporalia , et sperentur aeterna . 
Auget enim merita virtutis , quod propositum non violat religionis . 
Recti corde de praeceptis Dei et constitutionibus non queruntur , quia iustum est aequanimiter omnia accipi , quae iudicaturus voluit tolerari . 
Omnis sancti aedificii status , sicut Deo operante proficit , ita Deo custodiente consistit . 
Quoniam tunc utilis praepositorum custodia est , cum Spiritus Dei populo suo praesidet , et non solum greges , sed etiam ipsos dignatur custodire pastores . 
Aeternae civitatis aeterna sunt gaudia , et stantium dierum perpes infinitas nec variabitur , nec labetur , quia incommutabili pace potientur , quorum omnium erit bonum , quod fuerit etiam singulorum . 
Lex Christi perfectio caritatis est , qua Deus proximusque diligitur , et per quam dicitur conditori legis : . 
enim exspectat promissionem Dei , qui mandata eius exsequitur , nec frustra sperat parcendum peccatis suis qui ignoscit alienis . 
Nihil Deus iubet quod sibi prosit , sed illi cui iubet . 
Ideo verus est Dominus , qui servo non indiget , et quo servus indiget . 
Id quod in tempore novum est , non est novum apud Deum , qui condidit tempora , et sine tempore habet omnia , quae suis quibusque temporibus pro eorum varietate distribuit . 
Mutabilium dispositionem immutabilis ratio continet , ubi sine tempore simul sunt , quae in temporibus non simul fiunt , quia tempora non simul currunt . 
Nihil est infelicius felicitate peccantium , qua poenalis nutritur impunitas , et mala voluntas velut hostis interior roboratur . 
Legis littera , quae docet non esse peccandum , si Spiritus vivificans desit , occidit . 
Sciri enim peccatum facit potius quam caveri , et ideo magis augeri quam minui , quia malae concupiscentiae etiam praevaricatio legis accedit . 
Lex data est ut gratia quaereretur . 
Gratia data est ut lex impleretur . 
Neque enim suo vitio non implebatur , sed vitio prudentiae carnis . 
Quod vitium per legem demonstrandum , per gratiam sanandum fuit . 
Hoc promittit Deus , quod ipse facit . 
Non enim ipse promittit et alius facit , quod iam non est promittere , sed praedicere . 
Ideo , ne ipsorum sit , sed Dei , et merces non imputetur secundum gratiam , sed secundum debitum , atque ita gratia iam non sit gratia . 
Sicut non impediunt ab aeterna vita iustum quaedam peccata venialia , sine quibus haec vita non ducitur , sic ad salutem aeternam nihil prosunt impio aliqua bona opera , sine quibus difficillime vita cuiuslibet pessimi hominis invenitur . 
Cum voluntas mala potestatem accipit ut efficiat quod cupit , ex iudicio Dei venit , apud quem non est iniquitas . 
Punit enim etiam isto modo , nec ideo iniuste , quia occulte . 
Ceterum iniquus puniri se ignorat , nisi cum manifesto supplicio senserit nolens , quantum mali sit quod perpetravit volens . 
Omnia vitia in malefactis tantummodo valent , sola superbia etiam in recte factis cavenda est . 
Interest plurimum qualis sit usus , vel earum rerum quae prosperae , vel earum quae dicuntur adversae . 
Nam bonus temporalibus , nec bonis extollitur , nec malis frangitur . 
Malus autem ideo huiusmodi infelicitate punitur , quia felicitate corrumpitur . 
Mala mors putanda non est , quam bona vita praecesserit . 
Non enim facit malam mortem , nisi quod sequitur mortem . 
Non itaque multum curandum est necessario morituris , quid accidat ut moriantur , sed moriendo quo ire cogantur . 
Ita non amittitur corporis sanctitas , manente animi sanctitate , etiam corpore oppresso , sicut amittitur sanctitas corporis , violata animi puritate , etiam corpore intacto . 
Maior animus merito dicendus est , qui vitam aerumnosam magis eligit ferre , quam fugere , et humanum iudicium , maximeque vulgare , quod plerumque caligine erroris involvitur , prae conscientiae luce ac puritate contemnere . 
Iustis quidquid malorum ab iniquis dominis irrogatur , non poena est criminis , sed virtutis examen . 
Nam bonus etiamsi serviat , liber est , malus autem , etiamsi regnet , servus est , nec unius hominis , sed , quod est gravius , tot dominorum quot vitiorum . 
Nemo quidquam Domino recte voveret , nisi ab ipso acciperet quod voveret . 
Omnis substantia quae Deus non est , creatura est , et quae creatura non est , Deus est . 
Nulla igitur differentia est in Deitate Trinitatis , quoniam quod Deo minus est , Deus non est . 
Tales nos amat Deus , quales futuri sumus ipsius dono , non quales sumus nostro merito . 
Ordo temporum in aeterna Dei sapientia sine tempore est , nec aliqua sunt apud illum nova , qui fecit quae futura sunt . 
Voluntas Dei est prima et summa causa omnium corporalium spiritaliumque motionum . 
Nihil enim fit visibiliter et sensibiliter , quod non de invisibili atque intelligibili summi imperatoris aula , aut iubeatur , aut permittatur , secundum ineffabilem iustitiam praemiorum atque poenarum , gratiarum et retributionum , in ista totius creaturae amplissima quadam immensaque republica . 
Diabolus superbus hominem superbientem deduxit ad mortem . 
Christus humilis hominem oboedientem reduxit ad vitam . 
Quia sicut ille elatus cecidit , et deiecit consentientem , sic iste humiliatus surrexit , et erexit credentem . 
In rebus spiritalibus cum minor maiori adhaeret , sicut Creatori creatura , illa fit maior quam erat , non ille . 
Et hoc est maius esse , quod est melius esse , quia adhaerens creatura Creatori , non mole auctior , sed virtute fit maior . 
Excedit supereminentia Deitatis non solum usitati eloquii nostri , sed etiam intellegentiae facultatem . 
Verius enim cogitatur Deus quam dicitur , et verius est quam cogitatur . 
Non parva autem notitiae pars est , si antequam scire possimus quid sit Deus , possumus scire quid non sit . 
Omnes beati habent quod volunt , quamvis non omnes qui habent quod volunt , continuo sint beati . 
Continuo autem sunt miseri , qui vel non habent quod volunt , vel id habent quod non recte volunt . 
Propior ergo est beatitudini voluntas recta , etiam non adepta quod cupit , quam prava , etiamsi quod cupit obtinuit . 
Magna hominis miseria est cum illo non esse , sine quo non potest esse . 
In quo enim est , sine dubio sine illo non est . 
Et tamen si eius non meminit , eumque non intellegit , neque diligit , cum illo non est . 
Divinitas Verbi aequalis Patri facta est particeps mortalitatis nostrae , non de suo , sed de nostro , ut et nos efficeremur participes divinitatis eius , non de nostro , sed de ipsius . 
Perfectum odium est , quod nec iustitia , nec scientia caret , id est , ut nec propter vitia homines oderis , nec vitia propter homines diligas . 
Recte ergo in malis odimus malitiam , et diligimus creaturam , ut nec propter vitium natura damnetur , nec propter naturam vitium diligatur . 
Difficilia et laboriosa sunt figmenta mendacii . 
Qui autem verum vult dicere , non laborat . 
Quietiores enim sunt boni quam mali , et absolutiora sunt verba veridicorum quam commenta fallacium . 
Bonae sunt in Scripturis sanctis mysteriorum profunditates , quae ob hoc teguntur , ne vilescant , ob hoc quaeruntur , ut exerceant , ob hoc aperiuntur , ut pascant . 
Orans cum sudore sanguineo Dominus Iesus Christus significabat de toto corpore suo , quod est Ecclesia , emanaturas martyrum passiones . 
Sacramentum pietatis in iudicium sibi sumit indignus . 
enim esse non potest male accipienti quod bonum est . 
Qui laudat Deum in miraculis beneficiorum , laudet etiam in terroribus ultionum . 
Nam et blanditur et minatur . 
Si non blandiretur , nulla esset exhortatio , si non minaretur , nulla esset correctio . 
Remedia conversionis ad Deum nullis sunt cunctationibus differenda , ne tempus correctionis pereat tarditate . 
Qui enim paenitenti indulgentiam promisit , dissimulanti diem crastinum non spopondit . 
Rectus est et bene invocat Deum , qui in omnibus malis quae patitur se accusat , non Deum , et in bonis quae facit , non se laudat , sed Deum . 
Sicut enim repellit Deus peccat sua defendentem , sic recipit confitentem . 
Mirabilis est mundi fabrica , sed mirabilior fabricator . 
Et male occupatur creatis , qui ab auctore discedit . 
Cui si inhaeserit superiori , inferiora calcabit , ne quod dilexerit contra naturam , convertatur in poenam . 
Anima rationalis superioribus inferiora praeponens , non potest regere quod regebat , quia regi noluit a quo regebatur . 
Corpus carnis nostrae ornamentum nobis fuit . 
Peccavimus , et compedes inde accepimus , ut vinculis mortalitatis , omnis humanarum actionum cursus praepediretur . 
Recte in laudem Dei psallit , cuius opera cum voce concordant . 
Nam finito carmine , vox tacet , vita autem in bonis actibus permanens , numquam reticet eius gloriam , quem in se gaudet operari . 
Omnia quae timentur , rationabiliter declinantur . 
Deus sic timendus est , ut ab ipso ad ipsum confugiatur . 
Sicut praepostera securitas in periculum impellit , ita ordinata sollicitudo securitatem parit . 
Virginitas carnis , corpus intactum , virginitas animae , fides incorrupta . 
Multa nos in facultatibus nostris superflua habere probabimur , si necessaria sola retineamus . 
Nam vana quaerentibus nihil sufficit , et alienorum quodam modo retentor est , qui profutura pauperibus inutiliter habet . 
Quomodo aures nostrae ad voces nostras , sic aures Dei ad cogitationes nostras . 
Non potest autem fieri ut in mala opera exeant cogitationes bonae , quoniam hoc actione promitur , quod corde concipitur . 
Sicut veteris hominis vetus canticum ad temporalia , sic novi hominis novum canticum pertinet ad aeterna . 
Et ita unusquisque cantat ut vivit . 
Novum autem canticum , carmen est fidei quae per dilectionem operatur . 
Vera fidelium humilitas est , in nullo superbire , in nullo murmurare , nec ingratum esse , nec querulum , sed in omnibus Dei iudiciis gratias Deo agere , Deumque laudare , cuius omnia opera aut iusta sunt , aut benigna . 
Nimis miser est qui non sperat in Deo , et de se sibi secunda promittit , cum ex eo ipso quod Dei non quaerit auxilium , ab omni spe verae salutis exciderit . 
In magna egestate sunt qui de iniquitate sunt divites , iustitiae opes et sapientiae thesauros non habentes . 
Qui autem Domino serviunt , ea bona acquirunt quae perire non possunt . 
Non sufficit abstinere a malo , nisi fiat quod bonum est . 
Et parum est nemini nocere , nisi studeas multis prodesse . 
Peccator cum peccat , non ideo a Domino non videtur , quia male agentis poena differtur . 
Gravius autem in eum decernitur , cui etiam ipsa correctio denegatur . 
Non acceditur ad altitudinem Dei , nisi per humilitatem . 
Et cui propinquat subditus , longe ab eo recedit elatus . 
Sicut peccatoribus divitibus nihil prosunt exsequiae sumptuosae , ita nihil nocent aut viles , aut nullae sanctorum pauperum sepulturae . 
Non potest umquam fraudari delectationibus suis , cui Christus est gaudium . 
Aeterna enim exsultatio est , quae bono laetatur aeterno . 
- - Deo , qui ubique est , non locis , sed actionibus , aut longinqui aut proximi sumus . 
Quia sicut separat dissimilitudo , ita nos illi coniungit imitatio . 
Humanae aegritudinis est , in carne mortali delectationem habere peccandi . 
Sed discipulus amatorque virtutum , non pacem huic concupiscentiae tribuere , sed bellum debet indicere . 
Non te terreat , Christiane , quod credita differuntur . 
Licet in abscondito sit promissio , in spe tamen perseveret oratio . 
Exercere operibus , cresce virtutibus . 
Dum fidei constantia probatur , gloria retributionis augetur . 
Omne tempus malorum pusillum est . 
Quid enim tam exiguum quam quod in hoc tendit , ut non sit ? 
Crescit semper caritatis facultas , dum usu maior , et largitate fit ditior . 
Malorum impietatem perire necesse est , aut proprio iudicio , aut sententia Dei . 
Nulla enim iniquitas permanet , cui finem aut correctio , aut damnatio facit . 
Adhaerens Deo et semper Dei faciens voluntatem , numquam a suo habitatore deseritur . 
Et si quaedam dura atque adversa patiatur , non relinquitur , sed probatur . 
Tota iustitiae ratio est , ut declinentur mala et fiant bona . 
Cuius observantiae inter quaslibet adversitates forma servanda est , quia hoc solum numquam amittitur , quod operi pietatis impenditur . 
Tolerentur praesentia mala , donec veniat beatitudo promissa . 
Sustineantur a fidelibus infideles , et exortorum inter frumenta zizaniorum avulsio differatur . 
Quantumlibet saeviant impii , melior est etiam in hoc tempore causa iustorum , qui quanto acrius impetuntur , tanto gloriosius coronantur . 
Clamor ad Deum est intentio cordis , et flagrantia dilectionis , quia semper petitur , quod semper optatur . 
Hoc autem Deo absconditum non est , quoniam ad ipsum redit quod ab ipso venit . 
Bona est peccati confessio , si et curatio consequatur . 
Nam quid prodest detegere plagam , et non adhibere medicinam ? 
Ab hac vita , quae tota tentatio est , etiam in sublimissimis sanctis , non apprehenditur illa perfectio , cui non supersit ascensio . 
Dum praesentis vitae cursus agitur , etiam si valde proficiat cuius exterior homo corrumpitur , et interior renovatur , necesse est tamen , ut cum conditioni subiacet mortis , labores toleret vetustatis . 
Imago quidem Dei est homo . 
Et qui per iustitiae ambulat vias , ad similitudinem sui tendit auctoris . 
Et tamen , dum in hac vita degit , conturbationes vanitatis incurrit . 
Prima divini muneris gratia est , ut erudiat nos ad nostrae humilitatis confessionem , et agnoscere faciat , quod si quid boni agimus , per illum possumus sine quo nihil possumus . 
Omnis infidelium vita peccatum est , et nihil est bonum sine summo bono . 
Ubi enim deest agnitio aeternae et incommutabilis veritatis , falsa virtus est , etiam in optimis moribus . 
Sicut fundamentum corporeae fabricae in imo est , ita fundamentum fabricae spiritalis in summo est . 
Terrena aedificatio a terra incipit , caelestis exstructio a superno crescit exordio . 
Tunc dicitur Deus meminisse , quando facit , tunc oblivisci , quando non facit . 
Nam neque oblivio cadit in Deum , quia nullo modo mutatur , neque recordatio , quia nihil obliviscitur . 
Hi vident Dei mirabilia , quibus prosunt . 
Nam quod non intellegitur , vel unde non proficitur , non videtur . 
Non auferat veritas misericordiam , nec misericordia impediat veritatem . 
Si enim pro misericordia iudicaveris contra veritatem , aut quasi rigida veritate oblitus fueris misericordiam , non ambulabis in via Domini , in qua misericordia et veritas obviaverunt sibi . 
Tentatio Christi eruditio Christiani est . 
Imitatores enim magistri debent esse discipuli , non in faciendis miraculis , quae nemo exigit , sed in custodienda humilitate atque patientia , ad quam nos Dominus suo invitavit exemplo . 
Quomodo radix omnium malorum est cupiditas , sic radix omnium bonorum est caritas . 
Christiano causa recte gaudendi , non praesens saeculum , sed futurum est . 
Et ita est utendum temporalibus , ne obsint aeternis , ut in via qua peregrini ambulant , hoc placeat quod ducit ad patriam . 
Male celebrat sabbatum qui ab operibus bonis vacat . 
Otium autem ab iniquitate debet esse perpetuum , quia bona conscientia non inquietum , sed tranquillum facit animum . 
Cum bonum operaris , hilaris operare . 
Nam si quid boni tristis feceris , fit de te magis quam facis . 
Si in mores malorum non transeant boni , etiam inter cohabitantes magna divisio est . 
Non ergo homines , qui meliorum exemplo corrigi queunt , sed hominum est fugienda iniquitas . 
Eam Deus innocentiam probat , qua homo non metu poenae fit innocens , sed amore iustitiae . 
Nam qui timore non peccat , quamvis non noceat cui vult nocere , sibi tamen plurimum nocet , et abstinens ab iniquo opere , sola tamen reus est voluntate . 
Melior est in malis tactis humilis confessio , quam in bonis superba gloriatio . 
De malitia mali flagellatur bonus , et de servo emendatur filius . 
Sicut stellas caeli non exstinguit nox , sic mentes fidelium , adhaerentes firmamento sanctae Scripturae , non obscurat mundana iniquitas . 
Ad peccandum homo abundat propria facultate . 
Ad agendum autem bonum non sibi sufficit , nisi ab illo iustificetur , qui solus est iustus . 
Magnus bonorum labor est , mores tolerare contrarios , quibus qui non offenditur , parum proficit . 
Tantum enim torquet iustum iniquitas aliena , quantum recedit a sua . 
Non locorum intervallis acceditur ad Deum , aut receditur ab eo , sed similitudo facit proximum , dissimilitudo longinquum . 
Et nimia miseria est ab eo bono longe esse , quod ubique est . 
Libera semper est servitus apud Deum , cui non necessitas servit , sed caritas . 
Qui ideo neminem vult hominem pati , quia multum , ut arbitratur proficit , per hoc ipsum quod alios non tolerat , ostendit quod potius non proficit . 
Totum bonum quod habemus , ab artifice nostro habemus . 
Sed si hoc in nobis est quod ipsi fecimus , inde damnabimur . 
Si autem hoc quod Deus fecit , inde coronabimur . 
Verbum Dei per quod facta sunt omnia , tempus praeordinavit quo susciperet carnem , non tempori cessit quo verteretur in carnem . 
Homo quippe Deo accessit , non Deus a se recessit . 
Intellectui fides viam aperit , infidelitas claudit . 
Quo primum vitio superatus est homo , hoc ultimum vincit . 
Cum enim omnia peccata superaverit , manet periculum ne bene sibi mens conscia , in se potius quam in Domino glorietur . 
Finis curarum perfectio est desideriorum . 
Et in id quisque tendit ac nititur , ut ad illud perveniat quo delectatur . 
Sapientis ergo est hoc appetere quod beatum facit , non id amare quod decipit . 
Sicut duo sunt officia medicinae , unum quo sanatur infirmitas , aliud quo custoditur sanitas , ita duo dona sunt gratiae , unum quod aufert carnis cupidatem , aliud quod facit animi perseverare virtutem . 
Non poterit hominis labor finiri , nisi hoc diligat quod ei non possit auferri . 
Impossibile est ut iniquitas prius laedat hominem iustum in quem tendit , quam cor iniustum unde procedit . 
Visibile miraculum ad illuminationem vocat , invisibile autem , eum qui vocatus venit , illuminat . 
Omnia ergo narrat mirabilia Dei , qui credens visibilibus , ad intellegenda invisibilia transitum facit . 
Melior est causa eorum qui diabolum persequentem fugiunt , quam qui praeeuntem sequuntur , quia utilius est eum hostem habere , quam principem . 
Omnes pravae cupiditates portae sunt inferni , per quas itur in mortem . 
Cuius dominatum subit , qui adeptum se ad perfruendum laetatur , quod perdite concupivit . 
Adulantium linguae alligant animas in peccatis . 
Delectat enim ea facere , in quibus non solum non metuitur reprehensor , sed etiam auditur laudator . 
Animus male sibi conscius , dum videtur sibi nullam poenam pati , credit quia non iudicet Deus , cum abuti patientia Dei , et non intellegere parcentis benignitatem , iam sit magna damnatio . 
In creatura , quae arbitrio suo peccat , prior est natura quam vitium . 
Quod ita contra naturam est , ut non possit nisi nocere naturae . 
Non itaque esset vitium recedere a Deo , nisi naturae , cuius hoc vitium est , potius competeret esse cum Deo . 
Nullum Deus vel angelorum , vel hominum crearet , quem malum futurum esse praescisset , nisi pariter nosset quibus eos bonorum usibus commodaret , atque ita ordinem saeculorum , quasi pulcherrimum carmen , etiam ex quibusdam antithetis honestaret . 
Tria quaedam nobis maxime scienda de conditione creaturae oportuit intimari : quis eam fecerit , per quid fecerit , quare fecerit . 
, inquit , . 
Si ergo quaerimus quis fecerit , Deus est . 
Si , per quid fecerit : dixit , et facta est . 
Si , quare fecerit : quia bona est . 
Nec auctor est excellentior Deo , nec ars efficacior Dei verbo , nec causa melior , quam ut bonum crearetur a bono . 
Est amor quo amatur et quod amandum non est , et istum amorem odit in se qui illum diligit , quo amatur quod amandum est . 
Possunt enim ambo esse in uno homine . 
Et hoc bonum est homini , ut illo proficiente quo bene vivimus , iste deficiat quo male vivimus , donec ad perfectum sanetur , et in bonum commutetur omne quod vivimus . 
Creaturae rationalis vel intellectualis bonum , quo beata sit , non est nisi Deus . 
Quod ei non ex se ipsa est , quia ex nihilo creata est , sed ex illo a quo creata est . 
Hoc enim adepto , fit beata , quo amisso misera . 
Vitium esse nec in summo potest bono , nec nisi in aliquo bono . 
Sola ergo bona alicubi esse possunt , sola mala nusquam . 
Quoniam naturae , etiam illae quae ex malae voluntatis initio vitiatae sunt , in quantum vitiosae sunt , malae sunt , in quantum autem naturae sunt , bonae sunt . 
Non est fas credere aliter affici Deum cum vacat , aliter cum operatur , quia nec affici dicendus est , tamquam in eius natura fiat aliquid quod ante non fuerit . 
Patitur quippe qui afficitur , et mutabile est omne quod patitur . 
Non ergo in Deo aut pigra vacatio , aut laboriosa cogitetur industria , quia novit et quiescens agere , et agens quiescere . 
Et quod in operibus prius quidem dicitur aut posterius , non ad facientem , sed ad facta referendum est . 
Aeterna enim est et incommutabilis voluntas eius , nec consilio alternante variatur . 
In qua simul est quidquid in rebus creandis vel ordinandis , aut praecessit , aut sequitur . 
Nullius , quamvis minimae naturae , nisi Deum creatorem credi aut dici licet ab aliquo . 
Quia etiamsi angeli vel iussi vel permissi , adhibent operationem suam rebus quae gignuntur in mundo , tam non sunt creatores animalium , quam nec agricolae frugum atque arborum . 
De prima corporis morte dici potest , quod bonis bona sit , malis mala . 
Secunda vero sine dubio , sicut nullorum bonorum est , ita nulli bona . 
Mors etiam piorum poena peccati est . 
Sed ideo bona ipsis dicitur , quia illa bene utuntur , quibus finis est ad mala temporalia , et transitus ad vitam aetenam . 
Sicut enim iniustitia male utitur non tantum malis , verum etiam bonis , ita iustitia bene utitur , non tantum bonis , sed etiam malis . 
Qui etiam non percepto regenerationis lavacro pro Christi confessione moriuntur , tantum eis valet ad abolenda peccata , quantum si abluerentur fonte baptismatis . 
Cum homo secundum se vivit , non secundum Deum , similis est diabolo , quia nec angelo secundum angelum , sed secundum Deum vivendum fuit , ut staret in veritate , et veritatem de illius , non de suo mendacium loqueretur . 
Unde non frustra dicitur omne peccatum esse mendacium , quia non peccatur , nisi ea voluntate , quae est contraria veritati , id est , Deo . 
Diversitas humanae affectionis , ex diversitate est voluntatis . 
Quae si prava est , perversis erit moribus inquieta , si autem recta , non solum non culpabilis affectio hominis , sed etiam laudabilis erit . 
Arbitrium voluntatis tunc est vere liberum , cum vitiis peccatisque non servit . 
Tale datum est a Deo , quod amissum , nisi a quo potuit dari , non potest reddi . 
Unde Veritas dicit : . 
Bonum est sursum habere cor , non tamen ad seipsum , quod est superbiae , sed ad Deum , quod est oboedientiae . 
Plus autem appetendo minus est , qui dum se sibi sufficere confidit , ab illo qui vere ei sufficit , deficit . 
Beata vita si non amatur , non habetur . 
Porro si amatur , et habetur . 
Ceteris omnibus rebus , necesse est ut excellentius diligatur , quoniam propter hanc amandum est , quidquid aliud est amandum . 
Quia vero beatus esse non potest , nisi qui eam , ut digna est , amat , consequens est ut eam aeternam velit . 
Quae tunc vere beata erit , quando terminum non habebit . 
Non omnes quidem mali in hoc proficiunt , ut sint boni . 
Nemo tamen est , nisi ex malo , bonus . 
Cives terrenae civitatis parit peccato vitiata natura , qui sunt vasa irae . 
Cives vero caelestis patriae parit , a peccato naturam liberans , gratia , qui sunt vasa misericordiae . 
Ira Dei non perturbatio eius est , sed iudicium quo irrogatur poena peccato . 
Cogitatio vero ipsius et recogitatio mutandarum rerum est incommutabilis ratio . 
Neque enim sicut hominem , ita Deum cuiusquam facti sui paenitet , cuius de omnibus omnino rebus tam fixa sententia quam certa est praescientia . 
Inimici Ecclesiae quolibet errore caecentur , vel malitia depraventur , si accipiunt potestatem corporaliter affligendi , exercent eius patientiam , si tantummodo male sentiendo adversantur , exercent eius sapientiam , et ut etiam inimici diligantur , exercent eius benevolentiam . 
Quia Deus his qui eum diligunt , omnia cooperatur in bonum . 
Finis boni est , non quo consumatur ut non sit , sed quo perficiatur ut plenum sit . 
Et finis mali est , non quo esse desinat , sed quo usque nocendo perducat . 
Unde unum est summum bonum , aliud autem summum malum , illud propter quod appetenda sunt bona cetera , ipsum autem propter se ipsum , hoc , propter quod declinanda sunt mala cetera , ipsum autem propter se ipsum . 
Est natura in qua nullum malum est , vel etiam nullum malum esse potest . 
Esse autem natura in qua nullum bonum sit , non potest . 
Melior est animi aequitas quam corporis sanitas . 
Et convenientius iniustus dolet in supplicio , quam laetatus est in delicto . 
In praecepto caritatis tria invenit homo quae diligat , Deum et se et proximum . 
Et quia ille in sui dilectione non errat , qui Deum diligit , consequens est ut proximo ad diligendum Deum consulat , quem iubetur diligere sicut se ipsum . 
Pax domestica est ordinata cohabitantium imperandi oboediendique concordia . 
Imperant enim qui consulunt , sicut vir uxori , parentes filiis , domini servis . 
Oboediunt autem quibus consulitur , sicut mulieres maritis , filii parentibus , servi dominis . 
Sed in domo iusti viventis ex fide , et adhuc ab illa civitate peregrinantis , etiam qui imperant , serviunt eis quibus videntur imperare . 
Quia non dominandi cupiditate , sed officio consulendi , nec principandi superbia , sed providendi beneficentia . 
Nomen et conditionem servitutis culpa genuit , non natura . 
Et prima huius subiectionis causa peccatum est , quia sicut scriptum est : . 
Unde melior eius status est , qui famulatur homini , quam qui suae servit cupiditati . 
Veri patresfamilias subditis suis , tamquam filiis , ad colendum et promerendum Deum consulunt , desiderantes venire ad caelestem domum , ubi imperandi necessarium non sit officium . 
Quo donec veniatur , magis debent patres quod dominantur , quam servi tolerare quod serviunt . 
Locus superior , sine quo regi populus non potest , etiamsi ita sit tenendus atque administrandus , ut decet , tamen indecenter appetitur . 
Unde otium sanctum quaerat dilectio veritatis , negotium iustum suscipiat necessitas dilectionis . 
Sicut non est a carne , sed supra carnem , quod eam facit vivere , sic non est ab anima , sed supra animam , quod eam facit beate vivere . 
Quia ut vita carnis anima est , ita beata vita hominis Deus est . 
Iustitia nostra quamvis vera sit , propter verum boni finem , ad quem refertur , tamen tanta est in hac vita , ut potius remissione peccatorum constet quam perfectione virtutum . 
Quamdiu vitiis repugnatur , plena pax non est , quia et illa quae resistunt , periculoso debellantur proelio , et illa quae victa sunt , nondum securo triumphantur otio , sed adhuc sollicito premuntur imperio . 
Prima mors animam nolentem pellit e corpore , secunda animam nolentem tenet in corpore . 
Ab utraque morte communiter id habetur , ut quod non vult anima , de suo corpore patiatur . 
In incognitis causis operum divinorum nonnihil novimus , cum scimus non sine ratione Omnipotentem facere , unde infirmus humanus animus rationem non potest reddere . 
Frustra sibi homo post hoc corpus promittit , quod in hoc corpore comparare neglexit . 
Nemo invitus bene facit , etiamsi bonum est , quod facit , quia nihil prodest spiritus timoris , ubi non est spiritus caritatis . 
Sicut in potestatibus societatis humanae maior potestas minori ad oboediendum praeponitur , ita Deus omnibus . 
Beatus qui diligit Deum , et amicum in Deo , et inimicum propter Deum . 
Solus enim nullum carum amittit , cui omnes in illo cari sunt , qui numquam a non dimittente amittitur . 
Manifestum est , quoniam bona sunt quae corrumpuntur , quae , neque si summa bona essent , neque si bona non essent , corrumpi possent , quia si summa bona essent , incorruptibilia essent , si autem nulla bona essent , quid in eis corrumperetur non esset . 
Cum Deus incommutabiliter bonus , omnes creaturas fecerit bonas , nec ulla omnino nisi ab ipso sit creata natura , nulla est substantia mali , quia quod auctorem Deum non habet , non est . 
Itaque vitium corruptionis nihil est aliud quam inordinatae vel desiderium vel actio voluntatis . 
Sicut palato non sano poena est cibus qui sano suavis est , et oculis aegris odiosa lux qua incolumis gaudet obtutus , ita displicet iniquis iustitia Dei , cui si subicerentur , non minverentur . 
Aegritudo animi rationalis est , cum bonis inferioribus delectatus , superiora ex parte appetit , et ex parte non appetit . 
Ideoque in duas dividitur voluntates . 
Cumque una est , tota non est , et hoc adest uni , quod deest alteri . 
Homini benigo parum esse debet inimicitias aliorum non excitare vel augere male loquendo , nisi eas etiam exstinguere bene loquendo studverit . 
Beata vita est gaudium de veritate , quod Deus est . 
Sed multis veritas odiosa est , quam audire nolunt docentem , et nolentes falli , volunt mendacia sua veritatem videri . 
Quibus iuste retribuitur , ut ipsi veritatem non lateant , ipsos autem lateat veritas . 
Nemo quod tolerat amat , etiamsi tolerare amat , quia aliud est fortis patientia , aliud secura felicitas , nec eiusdem est temporis labor pugnae et beatitudo victoriae . 
Ideo plerumque in sermone copiosa est egestas humanae intellegentiae , quia plus loquitur inquisitio quam inventio , et longior est petitio quam impetratio . 
Vera aeternitas Dei est , qui solus habet immortalitatem , quoniam ex nulla specie motuve mutatur , nec temporalis est voluntatis . 
Non enim immortalis est voluntas , quae alia et alia est . 
Non est desperandum de malis , sed pro ipsis , ut boni fiant , studiosius supplicandum , quia numerus sanctorum de numero semper auctus est impiorum . 
Quaerens a Deo pacem , sit sibi ipse pacatus , ne aliud in professione oris , aliud sit in cordis arcano . 
Nihil enim prodest hoc esse in corde , quod verum est , si hoc dicitur voce quod falsum est , quia veritas et credenda est , et loquenda . 
Non conqueratur homo , quando in his quae iuste habet , patitur aliquas adversitates . 
Per amaritudinem enim inferiorum docetur amare meliora , ne viator tendens ad patriam , stabulum pro domo diligat . 
currit ad remissionem peccatorum , qui displicet sibi . 
Apud iudicem enim iustum et misericordem , qui se accusat , excusat . 
In tranquillitate pacis comprehendenda est doctrina sapientiae , quae inter tribulationum turbines difficulter agnoscitur . 
Nec facile inveniuntur in adversitate praesidia , quae non fuerint in pace quaesita . 
Ad altare Dei invisibile , quo non accedit iniustus , ille pervenit qui ad hoc praesens iustificatus accedit . 
Inveniet enim illic vitam suam qui hic discreverit causam suam . 
Finis legis Christus est , in quo lex iustitiae non consumitur , sed impletur . 
Omnis enim perfectio in ipso est , ultra quem non est quo se spes fidei et caritatis extendat . 
Nullae poenae graviores sunt , quam malae conscientiae . 
In qua cum Deus non habetur , consolatio non invenitur , et ideo invocandus est liberator , ut quem tribulatio exercuit ad confessionem , confessio perducat ad veniam . 
Quid gravius peccato aegri , quam medici interfectio ? 
Sed cum in baptismo hoc dimittitur , quid non dimittitur ? 
Auditor verbi similis debet esse animalium , quae ob hoc quia ruminant , munda dicuntur , ut non sit piger de his cogitare quae alvo cordis accepit . 
Et cum audit , sit similis edenti , cum vero audita in memoriam revocat , sit similis ruminanti . 
Rationalis anima domina est corporis sui . 
Quae inferiori non bene imperabit , nisi superiori se Deo tota caritatis subiectione servierit . 
Sicut terra de caelo exspectat pluviam et lucem , sic homo de Deo debet exspectare misericordiam et veritatem . 
Gaudendum est bonis Ecclesiae filiis , quod in discretione eorum non fallitur divina iustitia . 
Sed non temere dividant congregatos , quia ipsorum est velle colligere , Domini separare . 
Dominus est rerum quas habet , qui nulla cupiditate irretitur . 
Nam qui terrenorum amore obstringitur , non possidet , sed possidetur . 
Hereditas , in qua coheredes Christi sumus , non minuitur multitudine filiorum , nec fit angustior numerositate coheredum . 
Sed tanta est multis , quanta paucis , tanta singulis , quanta omnibus . 
Numquam debet secura esse felicitas , quia periculosiora sunt animo secunda , quam corpori adversa . 
Prius enim corrumpunt prospera , ut inveniant adversa quod frangant . 
Prima salus est , declinare peccatum , secunda est , non desperare de venia . 
Nam ipse se in aeternum perimit , qui apud misericordem iudicem ad paenitentiae remedia non recurrit . 
Boni latent , quia bonum ipsorum in occulto est . 
Nec visibile enim est , nec corporale quod diligunt , et tam merita eorum in abscondito sunt constituta , quam praemia . 
Nullus bonorum inimicum habet , nisi malum , qui ideo esse permittitur , ut aut corrigatur , aut per ipsum bonus exerceatur . 
Orandum ergo est pro inimicis , ut aut obtineatur eorum conversio , aut in nobis divinae bonitatis inveniatur imitatio . 
Vigor fidei Christianae tribus temporibus incitatur , vespere , mane et meridie . 
Vespere enim Dominus in cruce , mane in resurrectione , meridie in ascensione . 
Unum ad patientiam occisi , aliud ad vitam resuscitati , tertium ad gloriam pertinet maiestatis in Patris dextera consedentis . 
Ad hoc exagitantur homines tribulationibus , ut vasa electionis evacuentur nequitia , et impleantur gratia . 
Potest homo invitus amittere temporalia bona . 
Numquam vero , nisi volens , perdit aeterna . 
Finis fidelium Christus est . 
Ad quem cum pervenerit currentis intentio , non habet quod possit amplius invenire , sed habet in quo debeat permanere . 
Melior est tristitia iniqua patientis , quam laetitia iniqua facientis . 
Revocandus est animus a recordandis cum quadam delectatione praeteritis , ne , subrepente concupiscentia , redeamus corde in Aegyptum . 
Bonum est a veritate vinci . 
Ad correptionem superet veritas volentem . 
Nam et invitum ipsa superabit . 
Peccata sive parva , sive magna , impunita esse non possunt , quia aut homine paenitente , aut Deo iudieante plectuntur . 
Cessat autem divina vindicta , si conversio praecurrat humana . 
Amat enim Deus confitentibus parcere , et eos qui semetipsos iudicant , non iudicare . 
Nullus miser de quantacumque miseria liberatur , nisi qui Dei misericordia praevenitur . 
Fideliter supplicans Deo pro necessitatibus istius vitae , et misericorditer auditur , et misericorditer non auditur . 
Quid enim infirmo sit utile , magis novit medicus quam aegrotus . 
Si autem id postulat , quod Deus et praecipit et promittit , fiet omnino quod poscit , quia accipit caritas quod parat veritas . 
Provectus fidelium sine tentatione non provenit . 
Nec sibi quisquam innotescit , nisi probationis examine , neque coronabitur , nisi vicerit , neque vincet , nisi certaverit . 
Quis autem certat , nisi inimicum habens , et tentationi resistens ? 
Stultus est qui non credit denuntiationibus prophetarum in paucis quae restant , cum videat tam multa completa , quae tunc non erant , quando praedicebantur implenda . 
Sic sunt qui colunt idola , quomodo qui in somnis vident vana . 
Si autem evigilet anima ipsorum , intellegit a quo facta sit , et non colit quod ipsa fecit . 
Omnia corporis nostri , quae discerpta , vel putrefacta , vel etiam concremata , in quasdam dissolvuntur favillas , Deo perire non possunt . 
In illa enim elementa mundi eunt , unde sumpta sunt illa manu quae tenet omnia . 
Qui Deo sitiunt , tota sua debent sitire substantia , id est , et anima et carne , quia et animae Deus dat panem suum , id est , verbum veritatis , et carni necessaria Deus praebet , quia utraque ipse pascit , qui utraque fecit . 
Qui otiosus et quietus non cogitat Deum , quomodo inter actus multos , et laboriosa negotia de illo poterit cogitare ? 
Meditetur ergo quae Dei sunt fidelis , cum vacat , et bene operandi substantiam quaerat , ne in actione deficiat . 
Simulata innocentia , non est innocentia , simulata aequitas , non est aequitas , sed duplicatur peccatum , in quo est et iniquitas , et simulatio . 
Anima recedens a luce iustitiae , quanto magis quaerit quid inveniat contra iustitiam , tanto plus repellitur a lumine veritatis , et in tenebrosa demergitur . 
Duas in toto mundo civitates faciunt duo amores . 
Ierusalem facit amor Dei , Babyloniam , amor saeculi . 
Interroget se ergo quisque quid amet , et inveniet unde sit civis . 
Omne praeceptum Dei leve est amanti , nec ob aliud intellegitur dictum : , nisi quia dat Spiritum Sanctum , per quem diffunditur caritas in cordibus nostris , ut diligendo liberaliter faciamus , quod qui timendo facit , serviliter facit , nec est amicus recti , quando mallet , si fieri posset , id quod rectum est non iuberi . 
Plenitudo legis caritas est , quia per caritatem lex impletur , non per timorem . 
In tantum enim fiunt mandata iustitiae , in quantum adiuvat spiritus gratiae . 
Non sunt bona opera , nisi quae per fidem et dilectionem fiunt , quia alterum sine altero nullius virtutis fructum parit . 
Ab eo quod formavit Deus mutatus est Adam , sed in peius , per iniquitatem suam . 
Ab eo quod operata est iniquitas , mutantur fideles , sed in melius , per gratiam Dei . 
Illa ergo mutatio fuit praevaricatoris primi , haec mutatio est dexterae Excelsi . 
In praesenti vita et deliciae temporales dulces sunt , et tribulationes temporales amarae sunt . 
Sed quis non bibat tribulationis poculum , metuens ignem gehennarum ? 
Et quis non contemnat dulcedinem saeculi , inhians bonis aeternae vitae ? 
In Trinitate divina tanta est substantiae unitas , ut aequalitatem teneat , pluralitatem non recipiat . 
Omnia per Verbum facta sunt , et sine ipso factum est nihil . 
Cum itaque universae naturae , per Verbum Dei factae sunt , iniquitas per ipsum facta non est , quia iniquitas nulla substantia est . 
Et peccatum non natura est , sed vitium naturae , id appetentis quod non est ordinis sui . 
Sublatum est diabolo iniquitate sua vincto , non quod habebat proprium , sed quod rapuerat alienum . 
Auferendo enim Christus quae de magna eius domo perierant , non furtum fecit sed furtum recepit . 
Tunc hominem concludit profunditas iniquitatis , quando non solum immersus peccatis iacet , sed etiam volens ea defendere , perdit aditum confessionis . 
Cum Deus permittit aut tacit ut aliqua tribulatione vexemur , etiam tunc misericors est , quia excitans fidem , et differens ii opem , non auxilium negat , sed desiderium movet . 
Divites Christiani , si veri Christiani sunt , prorsus pauperes sunt , et in comparatione caelestium bonorum quae sperant , omne aurum suum arenam deputant , quia ibi quisque habet divitias suas , ubi delectationem . 
Fides Abrahae , semen est Abrahae . 
Proinde qui pertinent ad credulitatis similitudinem , ipsi pertinent ad heredum promissionem . 
Nemo fidelium , quamvis multum profecerit , dicat : Sufficit mihi . 
Qui enim dixerit , remansit , et haesit in via ante finem , qui non perseveraverit usque in finem . 
Nullus nisi in Deo locus est , nec est quo fugiatur ab ipso , nisi ad ipsum . 
Qui vult evadere offensum , confugiat ad placatum . 
Duae vitae sunt , una corporis , altera animae . 
Sicut vita corporis anima , sic vita animae Deus . 
Et quomodo si anima deserat , moritur corpus , sic anima moritur , si deserat Deus . 
A quo habet homo ut sit , apud illum habet ut ei bene sit . 
Perfecte Deus evidenterque monstravit quantum sit bonum oboedientia , cum hominem in paradiso positum ab ea re prohibuit , quae non erat mala . 
Sola ibi oboedientia potuit tenere palmam , sola inoboedientia incidit in poenam . 
Interdum Deus per malos erudit bonos , et per temporalem potentiam damnandorum exercet disciplinam liberandorum . 
Apud misericordiam Dei plurimum valet confessio paenitentis . 
Facit peccator confitendo propitium , quem negando non facit nescium . 
Humilium virtus est de scientia non gloriari , quia communis est omnibus . 
Sicut usus lucis , ita participatio veritatis . 
Non caret regia potestate , qui corpori suo noverit rationabiliter imperare . 
Vere enim dominator est terrae , qui carnem suam regit legibus disciplinae . 
Quantum ad opera attinet quae forinsecus aguntur , et qui timet poenam , et qui amat iustitiam , non faciunt contra mandatum . 
Et ideo pares quidem sunt manu , sed dispares corde , similes actione , dissimiles voluntate . 
Hoc ab homine colitur , quod diligit . 
Unde quia Deus omnibus rebus maior et melior invenitur , plus omnibus diligendus est , ut colatur . 
Rectum cor cum Deo est , quando propter Deum quaeritur Deus . 
De benevolentia est , non de malitia , cum laetatur iustus in impios processisse vindictam , quia non peccatoris exitium placet , quem voluit corrigi , sed iustitia Dei , qua scit multos posse converti . 
Non vincit in bono malum , qui in superficie bonus est , et in alto malus , opere parcens , corde saeviens , manu mitis et voluntate crudelis . 
Ad omne opus bonum amor ducit , et timor Dei . 
Ad omne peccatum amor ducit , et timor mundi . 
Ut ergo apprehendatur bonum , et declinetur malum , discernendum est , quid et diligi debeat , et timeri . 
Nulla infelicitas frangit , quem felicitas nulla corrumpit . 
Dives qui talis est , ut contemnat in se quidquid illud est unde inflari superbia solet , pauper est Dei . 
Ascensionum ad Deum gradus sunt , pietatis affectus . 
Iter tuum voluntas tua est . 
Amando accedis , neglegendo recedis . 
Constitutus in terra Deo iungeris , si quae Deo cara sunt diligis . 
Deus , cum aliquid male poscitur , dando irascitur , non dando miseretur . 
Incredibile est , non mentiri hominem ne capiatur , qui mentitur ut capiat . 
Quamvis omnis qui mentitur , velit celare quod verum est , non tamen omnis qui vult verum celare , mentitur . 
Plerumque enim vera non fallendo occulimus , sed tacendo . 
Neque enim mentitus est Dominus ubi ait : . 
In primo homine patuit , quid hominis arbitrium valeret ad mortem , in secundo autem , quid Dei adiutorium valeret ad vitam . 
Primus enim homo , non nisi homo , secundus vero homo , Deus et homo . 
Peccatum ergo factum est , relicto Deo , iustitia non fit sine Deo . 
Legis littera quae docet non esse peccandum , si Spiritus vivificator desit , occidit . 
Sciri enim peccatum facit potius quam caveri , et ideo magis augeri quam minui , quia malae concupiscentiae etiam praevaricatio legis accedit . 
Mandatum Dei si timore fit poenae , non amore iustitiae , serviliter fit , non liberaliter . 
Et ideo nec fit . 
Non enim bonus fructus est , qui non de caritatis radice procedit . 
Lex Dei secundum naturam est , et cum homines quae legis sunt faciunt , naturaliter faciunt , superato vitio , quod naturae praesidium legis abstulerat . 
Cum itaque per gratiam lex Dei in cordibus scribitur , quae legis sunt naturaliter fiunt , non quia per naturam praeventa sit gratia , sed quia per gratiam reparata natura . 
Nemo ex eo quod videtur habere glorietur , tamquam non acceperit , aut ideo se putet accepisse , quia littera extrinsecus vel ut legeretur apparvit , vel ut audiretur insonuit . 
Nam si . 
Porro autem si non gratis mortuus est : . 
Inde habet , quicumque habet . 
Quisquis autem inde habere se negat , aut vere non habet , aut id quod habet auferetur ab eo . 
Homo factus erat immortalis . 
Deus esse voluit . 
Non perdidit quod homo erat , sed perdidit quod immortalis erat . 
Et de inoboedientia superbiae contracta est poena naturae . 
Laus fidei est non visa credere . 
Praemium erit , creditorum adeptione gaudere . 
Sicut lac non transit nisi per carnem , ut parvulum pascat qui panem edere non potest , sic nisi Sapientia Dei , quae panis est angelorum , ad homines dignaretur venire per carnem , nemo ad contemplandam Verbi divinitatem posset accedere . 
Quia ergo lux a tenebris non poterat comprehendi , ipsa lux mortalitatem subiit tenebrarum , et per similitudinem carnis peccati , participationem dedit luminis veri . 
Odor bonus fama bona est , quam quisquis bonae vitae operibus habuerit , dum Christi vestigia sequitur , pedes quodammodo eius pretiosi unguenti odore perfundit . 
Non est in carendo difficultas , nisi cum est in habendo cupiditas . 
Et ideo id solum recte diligitur , quod numquam bene amittitur . 
Qui affluit insipienti eloquentia , tanto magis cavendus est , quanto magis ab eo , in his quae audire inutile est , delectatur auditor , et eum quem ornate dicere audit , etiam vere dicere existimat . 
Bonorum ingeniorum clara est indoles , in verbis disserentium verum amare , non verba . 
Quid enim prodest clavis aurea , si aperire quod volumus non potest ? 
Aut quid obest lignea , si hoc potest ? 
Quando nihil quaerimus , nisi patere quod clausum est . 
Omnis peccator , in quantum peccator est , non est diligendus , et omnis homo , in quantum homo est , diligendus est propter Deum . 
Deus vero propter seipsum , a quo habent omnes qui eum diligunt , et quod sunt , et quod eum diligunt . 
Dominus ait : . 
Hoc est , per me venitur , ad me pervenitur , in me permanetur . 
Cum enim ad ipsum pervenitur , etiam ad Patrem pervenitur , quia per aequalem , ille , cui est aequalis , agnoscitur , vinciente et agglutinante nos Spiritu Sancto , ut in summo atque incommutabili bono sine fine maneamus . 
Multos invenimus qui fallere velint , qui autem falli , neminem . 
Cum vero hoc alius sciens faciat , alius nesciens patiatur , satis apparet , in una eademque re , illum qui fallitur , eo qui mentitur esse meliorem , quando quidem pati melius est iniquitatem quam facere . 
Inter temporalia atque aeterna hoc interest , quod temporale aliquid plus diligitur antequam habeatur , vilescit autem cum advenerit . 
Non enim satiat animam , nisi incorruptibilis gaudii , vera et certa aeternitas . 
Aeternum vero ardentius diligitur adeptum , quam desideratum . 
Nemo enim plus de illo aestimat , quam se habet , ut fiat vilius , quia speratum est amplius . 
Sed tanta ibi est excellentia , ut multo plus adeptura sit caritas , quam vel fides credidit , vel spes desideravit . 
Qui in Scripturis Sanctis non inveniunt veritatem quam quaerunt , fame laborant . 
Qui autem non quaerunt quod in promptu habent , fastidii languore marcescunt . 
Et par utrorumque periculum est , dum sapientiae cibum et illis obcaecatio , et his inedia subtrahit . 
Non sunt condignae passiones huius temporis , ad futuram gloriam , quae revelabitur in nobis . 
Saeviat et fremat mundus , increpet linguis , coruscet armis . 
Quidquid fecerit , quantum illud erit ad id quod accepturi sumus ? 
Appendo quod patior contra id quod spero . 
Hoc quidem sentio , illud spero . 
Et tamen incomparabiliter maius est quod speratur quam quod infertur . 
Quidquid est quod contra nomen Christi saevit , si vinci potest , tolerabile est , si non potest , proficit praemio citius consequendo , et finis temporalis mali transit in perceptionem aeterni boni . 
Cum in duobus praeceptis caritatis tota Lex pendeat et Prophetae , quanto magis et Evangelium , quo Lex non solvitur , sed impletur , et de quo Dominus dicit : Caritas enim innovat homines , et sicut malignitas veteres , ita dilectio novos facit . 
Quando corripit Deus genus humanum , et flagellis piae castigationis exagitat , exercet ante iudicium disciplinam , et plerumque non eligit quem flagellet , nolens invenire quem damnet . 
Flagellat autem simul et iustos et iniustos , quia nemo est qui possit gloriari castum se habere cor , aut mundum se esse a peccato . 
Ita de gratia misericordiae eius veniunt etiam iustorum coronae . 
Labor piorum exercitatio est , non damnatio . 
Nec enim conturbari debemus , cum aliquis sanctus gravia et indigna perpetitur , si obliti non sumus quae pertulerit Iustus iustorum , Sanctusque sanctorum . 
Cuius passio omnes superat passiones , quia cum auctore universitatis nulla cuiusquam est comparatio creaturae . 
Miseria generis humani , cuius nullum hominum ab exortu usque ad obitum videmus alienum , non pertineret ad iustum Omnipotentis iudicium , si non esset originale peccatum . 
Creatoris omnitenentis omnipotentia causa est subsistendi omni creaturae . 
Quae virtus , si ab eis quae condidit regendis aliquando cessaret , simul omnium rerum species et natura concideret . 
Proinde quod Dominus ait : , continuationem quandam operis eius , quo simul omnia continet atque administrat , ostendit . 
In quo opere etiam sapientia ipsius perseverat , de qua dicitur : . 
Idque Apostolus sentit , cum Atheniensibus Deum praedicans , ait : . 
Qui si opus suum rebus creatis substraheret , nec vivere , nec moveri , nec esse possemus . 
Et ideo sic Deus intellegendus est requievisse ab omnibus operibus suis , ut iam nullam novam naturam conderet , non ut conditas continere et gubernare cessaret . 
Observatione sabbati , quae vacatione unius diei figurabatur , ablata , perpetuum sabbatum observat , qui spe futurae quietis sanctis est operibus intentus , nec in ipsis bonis actibus suis quasi de propriis , et de his quae non acceperit , gloriatur , illum in se operari cognoscens , qui simul et operatur et quietus est . 
Requies Dei recte intellegentibus ea est , qua nullius indiget bono . 
Et ideo certa etiam nobis in illo est , quia nos beatificamur bono quod ipse est , non ipse bono quod nos sumus . 
Nam et nos aliquid bonum ab ipso sumus , qui fecit omnia bona valde , in quibus fecit et nos . 
Porro alia res bona praeter ipsum nulla est , quam ipse non fecit , ac per hoc nullo alieno bono eget , qui bono quod fecit non eget . 
Factae creaturae motibus coeperunt currere tempora . 
Unde ante creaturam frustra tempora requiruntur , quasi possint inveniri ante tempora tempora . 
Motus enim si nullus esset vel spiritalis vel corporalis creaturae , quo per praesens praeteritis futura succederent , tempus ullum omnino non esset . 
Moveri autem creatura non utique posset , si non esset . 
Potius ergo tempus a creatura , quam creatura coepit a tempore . 
Utrumque autem ex Deo . 
. 
Cum Salvator dicit , unum passerem non cadere in terram sine voluntate Dei , et quod fenum agri , post paululum mittendum in clibanum , ipse tamen formet ac vestiat , nonne confirmat , non solum totam istam mundi partem rebus mortalibus et corruptibilibus deputatam , verum etiam vilissimas eius abiectissimasque particulas divina providentia regi , ne fortuitis perturbari motibus ea quorum causas comprehendere non possumus , aestimemus ? 
Anima rationalis in ea debet erigi quae in spiritalium natura maxime excellunt , ut quae sursum sunt sapiat , non quae super terram . 
Naturarum conditor Deus nihil in miraculis contra naturam facit , nec quod novum est consuetudini , repugnans est rationi . 
Nobis ergo contraria videntur insolita , quibus aliter naturae cursus innotuit , non autem Deo , cui hoc est in natura quod fecerit . 
Omne corpus in omne corpus mutari posse credibile est . 
Quodlibet autem corpus in animam rationalem posse converti , credere absurdum est . 
Quoniam Deus sic est omnipotens , ut numquam suae rationis instituta convellat . 
Naturale nobis est velle vivere , male autem vivere iam non est naturae , sed perversae voluntatis , quam iuste poena consequitur . 
Sicut aer ex praesente lumine non factus est lucidus , sed fit , quia si factus esset , non autem fieret , etiam absente lumine lucidus permaneret , sic homo , Deo praesente illuminatur , absente autem continuo tenebratur . 
A quo non locorum intervallis , sed voluntatis aversione disceditur . 
Magna est utilitas hominis , iubenti Deo , etiam incognita iussionis ratione , servire . 
Iubendo enim Deus utile facit , quidquid iubere voluerit . 
De quo metuendum non est , ne non profutura praecipiat , nec fieri potest , ut voluntas propria non grandi ruinae pondere super hominem cadat , si eam voluntati superioris extollendo praeponat . 
Quam excellens bonum sit humana natura , hoc maxime apparet , quod datum ipsi est ut possit summi et incommutabilis boni adhaerere naturae . 
Quod si noluerit , bono se privat , et hoc ei malum est , unde per iustitiam Dei etiam cruciatus consequitur . 
Quid enim tam iniquum , quam ut bene sit desertori boni ? 
Aliquando autem amissi superioris boni non sentitur malum , dum habetur quod amatum est inferius bonum . 
Sed divina iustitia est , ut qui voluntate amisit quod amare debuit , amittat cum dolore quod amavit , et naturarum Creator ubique laudetur . 
Adhuc enim bonum est , quod dolet amissum bonum . 
Nam nisi aliquod bonum remansisset in natura , nullius amissi boni dolor esset in poena . 
Nocendi cupiditas potest esse a suo cuique animo prava . 
Non est autem potestas nisi a Deo , et hoc abdita altaque eius iustitia , . 
Quantum et quale bonum sit Deus , etiam ex hoc evidenter ostenditur , quod nulli ab eo recedenti , bene est . 
Quia et qui gaudent in mortiferis voluptatibus , sine doloris timore esse non possunt , et qui omnino malum desertionis suae maiore superbiae stupore non sentiunt , aliis qui haec discernere noverunt , quanta miseria premantur , apparet , ut si nolunt recipere medicinam talia devitandi , valeant ad exemplum , quo possunt talia devitari . 
Sicut vera ratio docet meliorem esse creaturam , quam prorsus nihil delectat illicitum , ita eadem ratio docet etiam illam bonam esse quae habet in potestate illicitam delectationem ita cohibere , ut non solum de ceteris licitis recteque factis , verum etiam de ipsius pravae delectationis cohibitione laetetur . 
Praevidet bonos futuros , et creat , praevidet malos futuros , et creat , seipsum ad fruendum praebens bonis , multa munerum suorum largiens etiam malis , misericorditer ignoscens , iuste ulciscens , itemque misericorditer ulciscens , iuste ignoscens , nihil metuens de cuiusquam malitia , nihil indigens de cuiusquam iustitia , nihil sibi consulens de operibus bonorum , et bonis consulens etiam de poenis malorum . 
Cum superbia sit amor excellentiae propriae , invidentia vero sit odium felicitatis alienae , quid unde nascatur in promptu est . 
Amando enim quisque excellentiam suam , vel paribus invidet , quod ei coaequentur , vel inferioribus , ne sibi coaequentur , vel superioribus , quod eis non coaequetur . 
Superbiendo igitur quisque invidus , non invidendo superbus est . 
Plenitudo divinitatis in Christo dicta est corporaliter habitare , non quia divinitas corpus est , sed quia sacramenta veteris Testamenti appellantur umbrae futuri , propter umbrarum comparationem corporaliter dicta est in Christo plenitudo divinitatis habitare , quod in illo impleantur omnia quae in illis imbris figurata sunt , ac sic quodammodo umbrarum praecedentium ipse sit corpus , hoc est figurarum et significationum illarum ipse sit veritas . 
Actio in hac vita pia est Deum colere , et in eius gratia contra vitia interna pugnare , eisque usque ad illicita instigantibus cogentibusue non cedere , et ubi ceditur , indulgentiam , atque ut non cedatur , adiutorium Dei , affectu religiosae pietatis exposcere . 
In paradiso autem , si nemo peccasset , non esset actio pietatis expugnare vitia , quia felicitatis esset permansio vitia non habere . 
Fortitudinem gentilium mundana cupiditas , fortitudinem autem Christianorum Dei caritas facit , quae diffusa est in cordibus nostris , non per voluntatis arbitrium , quod est a nobis , sed per Spiritum Sanctum , qui datus est nobis . 
Non potest esse ullum malum , nisi in aliquo bono , quia non potest esse nisi in aliqua natura . 
Omnis autem natura , in quantum natura est , bonum est . 
Debetur merces bonis operibus , si fiant . 
Sed gratia , quae non debetur , praecedit ut fiant . 
Circumcisio carnis lege praecepta est , quia non posset melius significari , per Christum regenerationis auctorem tolli originale peccatum . 
Cum praeputio quippe omnis homo nascitur , quemadmodum cum originali peccato . 
Et octavo die lex circumcidi carnem praecepit , quia Christus die Dominico resurrexit , qui post septimum sabbati octavus est . 
Et circumcisus praeputiatum gignit , traiciens in illum , quo ipse iam caruit , sicut baptizatus in filium quem generat carne , reatum tamen traicit originis , a quo ipse iam liber est . 
Primus homo Adam sic olim defunctus est , ut tamen post illum secundus homo sit Christus , cum tot hominum millia inter illum et hunc orta sint . 
Et ideo manifestum est , ad illum pertinere omnem qui ex illa successione propaginis nascitur , sicut ad istum pertinet omnis qui in illo gratiae largitate renascitur . 
Unde fit ut totum genus humanum quodammodo sint homines duo , primus et secundus . 
Nullo modo iudiciis hominum comparanda sunt iudicia Dei , quem non dubitandum est esse iustum , etiam quando facit quod hominibus videtur iniustum . 
Iustus ex Deo , non ex homine nascitur , quoniam renascendo , non nascendo fit iustus . 
Unde etiam regenerati filii Dei vocantur . 
Natura humana , etsi mala est , quia vitiata est , non tamen malum est , quia natura est . 
Nulla enim natura , in quantum natura est , malum est , sed prorsus bonum . 
Sine quo bono nullum esse potest malum , quia nisi in aliqua natura ullum esse non potest vitium , quamvis sine vitio possit esse vel numquam vitiata , vel sanata natura . 
Iustum iudicium Dei est , ut peccato suo quisque pereat , cum peccatum Deus non faciat , sicut mortem non fecit . 
Et tamen quem morte dignum censet , occidit . 
Unde legitur : , et legitur : . 
Quae duo non esse inter se contraria profecto videt quisquis ab operibus divinis iudicia divina discernit , quia aliud est creando non instituisse mortalem , aliud iudicando plectere peccatorem . 
Deus quidem mundum fecit , et corpora prorsus omnia . 
Sed ut corpus corruptibile aggravet animam , et caro concupiscat adversus spiritum , non est praecedens natura hominis instituti , sed consequens poena damnati . 
Quantislibet vitiis turpetur quaecumque natura , institutio eius semper est bona . 
Nam sicut institutio corporis bona est , etiam quando nascitur morbidus , et institutio animi bona est , etiam quando nascitur fatuus , sic institutio ipsius hominis bona est quando nascitur peccati originalis obnoxius . 
Sicut quidam parentes aggravant originale peccatum , ita quidam relevant . 
Sed nullus tollit , nisi ille de quo dictum est : , cui nullum bonum hominis impossibile , nullum malum est insanabile . 
Non ad merita hominum , sed ad Dei misericordiam pertinet , cum ex illa massa primi hominis , cui merito mors debetur , quisque liberatur . 
Non est enim iniquitas apud Deum , quia neque remittendo , neque exigendo quod debetur , iniustus est . 
Et ibi gratuita est indulgentia , ubi iusta posset esse vindicta . 
Natura humana , etiamsi in illa integritate in qua est condita permaneret , nullo modo se ipsam , Creatore suo non adiuvante , servaret . 
Unde , cum sine Dei gratia salutem non possit custodire quam accepit , quomodo sine Dei gratia potest reparare quam perdidit ? 
Inexcusabilis est omnis peccator , vel reatu originis , vel additamento etiam propriae voluntatis , sive qui novit , sive qui ignorat , sive qui iudicat , sive qui non iudicat . 
Quia et ipsa ignorantia in eis qui intellegere noluerunt , sine dubitatione peccatum est , in eis autem qui non potuerunt , poena peccati . 
Ergo in utrisque non est excusatio , sed iusta damnatio . 
Plus est procul dubio agi quam regi . 
Qui enim regitur , aliquid agit , et ideo regitur , ut recte agat . 
Qui autem agitur , agere ipse aliquid vix intellegitur . 
Et tamen tantum praestat voluntatibus nostris gratia Salvatoris , ut non dubitet Apostolus dicere : . 
Nec aliquid in nobis libera voluntas melius agere potest , quam ut illi se commendet qui mala agere non potest . 
Liberari a corpore mortis huius , omni sanato languore concupiscentiae carnis , est non ad poenam corpus recipere , sed ad gloriam . 
Multa Deus facit in homine bona , quae non facit homo . 
Nulla vero facit homo , quae non Deus facit ut faciat homo . 
Iustitia secundum quam iustus ex fide vivit , quoniam per spiritum gratiae homini ex Deo est , vera iustitia est . 
Quae licet non immerito in aliquibus iustis pro huius vitae capacitate perfecta dicatur , parva tamen est ad illam magnam quam capit aequalitas angelorum . 
Quam qui nondum habebat , et propter illam quae iam inerat , perfectum , et propter istam , quae adhuc deerat , imperfectum se esse dicebat . 
Sed plane minor ista iustitia facit meritum , maior illa facit praemium . 
Unde qui istam non sequitur , illam non assequitur . 
De uno solo mediatore Dei et hominum homine Christo Iesu catholica fides novit , quod pro nobis mortem , id est peccati poenam , sine peccato subire dignatus sit . 
Sicut enim solus ideo factus est hominis filius , ut nos per illum Dei filii fieremus , ita solus suscepit sine malis meritis poenam , sicut nos per illum in sine bonis meritis gratiam . 
Quia sicut nobis non debebatur aliquid boni , ita nec illi aliquid mali . 
Commendans ergo dilectionem suam in eos quibus daturus erat indebitam vitam , pati pro eis voluit indebitam mortem . 
Sicut eis qui volentes in lege iustificari , a gratia exciderunt , verissime dicit Apostolus : , sic eis qui gratiam , quam commendat et percipit fides Christi , putant esse naturam , verissime dicitur : Si per naturam iustitia est , ergo Christus gratis mortuus est . 
Iam hic enim erat lex , et non iustificabat . 
Iam hic erat et natura , et non iustificabat . 
Ideo Christus non gratis mortuus est , ut et lex per illum impleretur , qui dixit : . 
Et natura per Adam perdita , per illum repararetur qui dixit , venisse se quaerere et salvare quod perierat . 
Posse habere fidem , sicut posse habere caritatem , naturae est hominum . 
Habere autem fidem , sicut habere caritatem , gratiae est fidelium . 
Sed cum voluntas credendi aliis praeparatur , aliis non praeparatur a Domino , discernendum est quid veniat de misericordia eius , quid de iudicio . 
autem . 
Investigabiles igitur sunt , et misericordia , qua gratis liberat , et veritas , qua iuste iudicat . 
Nemo erigit quemquam ad id in quo ipse est , nisi aliquantum ad id in quo est ille descendat . 
Quas vires nocendi habeat humanae gloriae amor , non sentit , nisi qui ei bellum indixerit . 
Quia etsi cuiquam facile est laudem non cupere , dum negatur , difficile est ea non delectari , cum offertur . 
Omnes mundi opes contemnit qui non solum quantum potuit , sed etiam quantum voluit habere contemnit . 
In quo cavendum est ne surrepat elatio . 
Utilius enim terrena opulentia humiliter tenetur , quam superbe relinquitur . 
Nulli irascenti ira sua videtur iniusta . 
Unde ab omni indignatione cito redeundum est ad mansuetudinis lenitatem . 
Nam pertinax motus facile in eius odium transit cui non celeriter ignoscitur . 
Qui dedit legem , ipse dedit et gratiam . 
Sed legem per servum misit , cum gratia ipse descendit , ut , quia lex ostendit peccata , non tollit , volentes legem suis viribus exsequi , nec valentes , cogantur ad gratiam , quae est impossibilitatis morbum , et inoboedientiae aufert reatum . 
Verum sabbatum Christianus observat , abstinens ab opere servili , id est a peccato , quoniam . 
Nemo habet de suo , nisi mendacium et peccatum . 
Si quid autem habet homo veritatis atque iustitiae , ab illo fonte est quem debemus sitire in hoc eremo , ut ex eo quasi guttis quibusdam irrorati , non deficiamus in via . 
Quod Pater cum Christo facit , Christus facit , et quod Christus eum Patre facit , Pater facit , nec seorsum aliquid agit inseparabilis caritas , maiestas , potestas , sicut ipse Dominus dicit : . 
Regenerationis gratiam ita etiam hi non minuunt qui eius dona non servant , sicut lucis nitorem loca immunda non polluunt . 
Qui ergo gaudes baptismi perceptione , vive in novi hominis sanctitate , et tenens fidem quae per dilectionem operatur , habe bonum quod nondum habes , ut prosit tibi bonum quod habes . 
Sic est veritas Christus , ut totum verum accipiatur in Christo , verum Verbum Dei , Deus aequalis Patri , vera anima , vera caro , verus homo , verus Deus , vera nativitas , vera passio , vera mors , vera resurrectio . 
Si aliquid horum dixeris falsum , intrat putredo , de veneno serpentis nascuntur vermes mendaciorum , et nihil integrum remanebit , quia ubi fuerit falsi alicuius corruptio , ibi veritatis integritas non erit . 
Quanta est caritas ? 
Quae si desit , frustra habentur cetera , si adsit , habentur omnia . 
Reliquit Christus Patrem , quia . 
Hoc est enim , reliquit Patrem , non quia deseruit , et recessit a Patre , sed quia non in ea forma apparuit hominibus in qua aequalis est Patri . 
Reliquit autem matrem , relinquendo synagogam Iudaeorum , de qua secundum carnem natus est , et inhaerendo Ecclesiae , quam ex omnibus gentibus congregavit . 
Dormit Adam , ut fiat Eva , moritur Christus ut fiat Ecclesia . 
Dormienti Adae , fit Eva de latere , mortuo Christo , lancea percutitur latus , ut proflvant sacramenta quibus formetur Ecclesia . 
Unde merito Apostolus ipsum Adam dicit formam futuri . 
. 
Deus homo factus est . 
Quid futurus est homo , propter quem Deus factus est homo ? 
Una est nativitas de terra , alia de caelo , una est de carne , alia de spiritu , una est de aeternitate , alia de mortalitate , una est de masculo et femina , alia de Deo et Ecclesia . 
Sed ipsae duae singulares sunt . 
Quomodo enim uterus non potest repeti , sic nec baptismus iterari . 
Si visibilia attendas , nec panis est Deus , nec aqua est Deus , nec lux ista est Deus , nec vestis est Deus , nec domus est Deus : omnia enim haec visibilia sunt , et singula sunt . 
Quod enim est panis , non hoc est aqua , et quod est vestis , non hoc est domus , et quod sunt ista , non hoc est Deus . 
Visibilia enim sunt , Deus autem totum tibi est , quod recte desideras . 
Et omnium bonorum varietas , uno fonte profunditur , quoniam cum sua tribuit , se ipsum sub diversis munerum suorum nominibus . 
impertit . 
Anima carnalia appetens feminae comparatur non habenti rectorem virum , qui est intellectus , cuius eam oportet sapientia gubernari , non quasi aliud sit quam anima , sed quia obtutus quidam oculusque sit animae . 
Sicut enim exteriores oculi quiddam sint carnis , ita mens quiddam est animae , quod in ea secundum participationem divinae rationis excellit . 
Et tunc omnibus motibus suis bene praesidet , cum superna luce radiatur , ut sit in ea . 
Qui supplicaturus Deo locum sanctum et aptum requiris , interiora tua munda , et omni inde mala cupiditate depulsa , praepara tibi in cordis tui pace secretum . 
Volens in templo orare , in te ora , et ita age semper , ut templum Dei sis . 
Ibi enim Deus exaudit , ubi habitat . 
Sensus corporis corporalia nuntiant cordi . 
Et non omnium una facultas est , quia non inde videtur , unde auditur , nec unde sapor , inde et odor capitur , nec hi ministri , sine tactu ad levia et aspera , frigida et calida , sicca et humida , discernenda , sufficiunt . 
Incorporea vero animus suo tantum sensu diiudicat , et omnes varietates uno motu attingit , et quidquid discretionis inter bona et mala , iusta et iniusta rationabiliter invenit , unius est intentionis effectus , ut tibi imago appareat Dei , ubi unum idemque est , quo mens potest quantum potest . 
Dei filius dicitur vitam habere in semetipso , sicut habet Pater , non participando adeptus , sed nascendo . 
Vitam enim genuit Pater vita , nec differt in aliquo essentia gignentis et geniti , cum sic ex Patre sit Filius , ut consempiternae aequalitatis , non una quidem persona , sed una sit Deitas . 
Quamvis numquam recedat a Filio Pater , ad iudicandos tamen vivis et mortuos , non ipse dicitur , sed Filius affuturus , quia ibi nec Patris , nec Filii Deitas , sed illa forma videbitur Filii quam sibi per sacramentum incarnationis univit . 
Ipsa ergo erit iudex , quae sub iudice stetit , ipsa iudicabit , quae iudicata est , ut videant impii eius gloriam , in cuius mansuetudinem saevierunt . 
Talis ergo apparebit iudex , qualis videri possit , et ab eis quos coronaturus , et ab eis quos damnaturus est . 
Pater autem non apparebit , quia forma servi non est indutus , sed Filio , qui etiam homo factus est , dedit iudicii potestatem . 
Suam voluntatem homines faciunt , non Dei , quando id agunt quod Deo displicet . 
Quando autem ita faciunt quod volunt , ut divinae serviant voluntati , quamvis volentes agant quod agunt , illius tamen voluntas est , a quo et praeparatur et iubetur quod volunt . 
Si illum docet Pater , qui audit verbum eius , quaere quid sit Christus , et invenies Verbuum eius . 
, non autem : In principio Deus fecit Verbum , sicut : . 
Verbum enim Dei Deus est , non creatura , nec factum inter omnia , sed per quod facta sunt omnia . 
Ut ergo ad talis verbi doctrinam homo in carne constitutus possit accedere : . 
Caro Christi fidelium vita est , si corpus ipsius esse non neglegant . 
Fiant ergo corpus Christi , si volunt vivere de spiritu Christi , de quo non vivit , nisi corpus Christi . 
Escam vitae accipit et aeternitatis poculum bibit , qui in Christo manet , et cuius Christus habitator est . 
Nam qui discordat a Christo , nec carnem eius manducat , nec sanguinem bibit , etiam si tantae rei sacramentum ad iudicium suae praesumptionis quotidie indifferenter accipiat . 
Vellet mundana sapientia , ut numquam permitteret Deus eos qui mali sunt esse felices . 
Quod utique Deus non sinit . 
Sed ideo mali cum habent quod volunt , felices putantur , quia quid sit felicitas ignorant . 
Aliud est migrare corpore , aliud corde . 
Migrat corpore , qui motu corporis mutat locum ; migrat corde , qui motu cordis mutat affectum . 
Si aliud amas , aliud amabas . 
Non ibi es ubi eras . 
Christi nomen a chrismate est , id est ab unctione . 
Quia ideo omnis Christianus sanctificatur , ut intellegat se non solum sacerdotalis et regiae dignitatis esse consortem , sed etiam contra diabolum fieri luctatorem . 
Sequamur Christum lumen verum , ne ambulemus in tenebris . 
Tenebrae autem metuendae sunt morum , non oculorum , et si oculorum , non exteriorum , sed interiorum , unde discernitur non album et nigrum , sed iustum et iniustum . 
Catholica fides Dominum Iesum Christum et verum Deum et verum hominem credit ac praedicat . 
Utrumque enim scriptum est , et utrumque verum est . 
Qui Deum tantummodo asserit Christum , medicinam negat , qua sanatus est . 
Qui hominem tantummodo asserit Christum , potentiam negat qua creatus est . 
Utrumque ergo anima fidelis ac recta suscipe : et Deus Christus est , et homo Christus est . 
Qualis Deus Christus ? 
Aequalis Patri , unum cum Patre . 
Qualis homo Christus ? 
Virginis filius , trahens de homine mortalitatem , non trahens iniquitatem . 
Missus Dominus Christus a Patre , non recessit a Patre . 
Missio eius incarnatio fuit et invisibili Deitati hoc fuit in hunc mundum venire , quod apparere . 
Quod si cito caperetur , non opus erat ut crederetur , quia videretur . 
Credendo ergo capitur , quod nisi credatur , numquam intellegitur . 
Ut recte credatur Pater et Filius , ipse Filius audiendus est , dicens : . 
Duobus enim verbis duae simul haereses detruncantur . 
Nam per id quod ait , , Arium perculit , per illud quod ait , , Sabellium stravit , quia nec , , de uno , nec , , diceret de diverso . 
Utrumque oportet noverimus in Christo , et unde aequalis est Patri , et unde illo maior est Pater . 
Illud Verbum est , illud caro . 
Illud Deus est , illud homo . 
Sed unus est Christus Deus et homo . 
Multorum hominum multae sine dubio animae , et multa sunt corda . 
Sed si per fidem et dilectionem adhaereant Deo , fiunt omnes una anima , et cor unum . 
Si ergo , tantam unitatem multarum animarum et multorum cordium facit , quanto magis certiusque in Patre et Filio et Spiritu Sancto aeterna et incommutabilis unitas manet , ubi indifferens Trinitas unus Deus est , unum lumen , unumque principium ? 
Non sic docuit Pater Filium quasi indoctum genuerit , et scientiam contulerit nescienti . 
Sed intemporalis doctrinae est intemporalis essentia . 
Et hoc est a Patre doceri , quod est a Patre generari , quia simplici veritatis naturae esse et nosse non est aliud atque aliud , sed idipsum . 
Fides semper praevenit visionem . 
Credimus enim ut cognoscamus , non cognoscimus ut credamus . 
Fides ergo est , quod non vides credere , veritas , quod credidisti videre . 
Bonus Christi odor est praedicatio veritatis . 
Quo odore vitam capit qui Evangelio bonis moribus servit et congruit . 
Mortem autem incurrit , cuius ab his quae bene loquitur , vita dissentit . 
Quae conditio etiam auditores obstringit , cum recta praedicatio ob aliis per incredulitatem auditur in mortem , ab aliis per fidem suscipitur in salutem . 
Fides Christi est , credere in eum qui iustificat impium , credere in Mediatorem , sine quo nullus reconciliatur Deo , credere in Salvatorem , qui venit quaerere et salvare quod perierat , credere in eum qui dixit : . 
Sed hanc fidem non apprehendit , qui ignorans Dei iustitiam , qua iustificatur impius , suam vult constituere , qua convincatur superbus . 
Talia enim sentientes sua elatione obdurantur , et excaecantur , quia negando Dei gratiam , non adiuvantur . 
Caritatem habens , , diligit Deum et proximum sicut seipsum . 
Amator enim Dei , amator est sui , et non diligens Deum , non diligit proximum , quia non diligit seipsum . 
Pro hac autem dilectione patienter etiam mundi odia toleranda sunt . 
Necesse est enim ut nos oderit , quos videt odisse quod diligit . 
Duo hominum genera sub uno mundi nomine nuncupantur . 
Sicut enim dicitur mundus in impiis , ita dicitur mundus in sanctis . 
Unde cum totus a semetipso et in odio et in amore discordet , nos eum et odisse iubemur , et amare , cum dicitur nobis : , et cum dicitur : , ut quorum exsecramur iniquitatem , optemus salutem . 
Ad vitandam tentationem vanae gloriae , melior est discentis conditio quam docentis . 
Tutius enim auditur veritas quam praedicatur . 
Quoniam , cum doctrina recipitur , humilitas custoditur . 
Cum autem disputatio placet , vix est ut disserentem non pulset quantulacumque iactantia . 
Periculosum est homini sibi placere , cui cavendum est superbire . 
Deus autem quantumcumque se laudet , non se extollit excelsus , nec vult se sua videri maiestate maiorem . 
Sed cum homini loquitur potentiam suam , non hoc agit ut ipse gloriosior , sed ut ille melior fiat et doctior . 
Nobis enim prodest auctorem nostrum agnoscere , et ei qui est super omnia subiacere , ut de quo non possumus comprehendere quid est , possimus sentire quod non est . 
Christiana observantia ad perfectae pietatis profectum per mutuam maxime pervenit indulgentiam peccatorum , dante nobis Domino suae bonitatis exemplum . 
Nam si ille , in quo nullum fuit omnino peccatum , interpellat pro peccatis nostris , quanto magis nos invicem pro propriis orare debemus ? 
Amplectenda quippe est homini , qui non omni potest carere peccato , tam benigna conditio , ut dimittendo delicta aliena , diluat sua . 
Iustorum desideriorum satietati tunc nihil deerit , quando Deus omnia in illis omnibus erit . 
Ad quam beatitudinem hi perveniunt , qui huic saeculo ante separationem animae a carne moriuntur , nec in eis inveniuntur cupiditatibus , quas sola superat dilectio Dei , ut et id patiatur iniquitas , quod elegit , et eo bono fruatur iustitia , quod amavit . 
Qui sic confitetur Christum Deum , ut eundem hominem neget verum , habentem scilicet unitam sibi nostrae carnis animaeque naturam , non est pro illo mortuus Christus , quia secundum hominem mortuus est Christus . 
Non reconciliatur per Mediatorem Deo . 
. 
Non iustificatur per ipsum , quia . 
Non resurget in resurrectionem vitae , quia . 
Nec ullus se beati Petri defendat exemplo , qui se multis lacrimis et accusavit et lavit , ut principem suum Ecclesia non negationis , sed paenitentiae imitatione sequeretur . 
In quibusdam aeternis potest aliqua esse distantia , ipsa autem aeternitas absque diversitate mensurae est . 
Multae quippe mansiones , in una vita varias meritorum significant dignitates . 
Sed ubi Deus erit omnia in omnibus , fiet etiam in dispari claritate par gaudium , ut quod habent singuli , commune sit omnibus . 
Quoniam per connexionem dilectionis , a gloria capitis nulla erit aliena pars corporis . 
Fides eorum qui Deum visuri sunt , quod non videt credit . 
Nam si videt , non est fides . 
Credenti colligitur meritum , videnti redditur praemium . 
Male usurus eo quod vult accipere , Deo potius miserante non accipit . 
Proinde si hoc ab eo petitur unde homo exauditus laedatur , magis metuendum est , ne quod possit Deus non dare propitius , det iratus . 
, inquit Dominus , . 
Quid est , ? 
Tamquam tunc dilecturus sit , et nunc non diligat ? 
Absit . 
Quomodo enim nos Pater sine Filio , aut Filius sine Patre diligeret ? 
Quomodo , cum inseparabiliter operentur , separabiliter diligunt ? 
Sed ad hoc , ad quod sequitur , , id est , ad hoc diligam , ut manifestem . 
Nunc enim ad hoc dilexit , ut credamus , et mandatum fidei teneamus . 
Tunc ad hoc diliget , ut videamus , et ipsam visionem mercedem fidei capiamus . 
Quia et nos nunc diligimus credendo quod videbimus , tunc autem diligemus videndo quod credimus . 
Ita sunt in vite palmites , ut viti nihil conferant , sed inde accipiant unde vivant . 
Sic quippe vitis est in palmitibus , ut vitale alimentum subministret eis , non sumat ab eis . 
Ac per hoc et manentem in se habere Christum , et manere in Christo , discipulis prodest utrumque , non Christo . 
Nam praeciso palmite , potest de viva radice alius pullulare ; qui autem praecisus est , sine radice non potest vivere . 
Divinitus dictum est : . 
Quod non est iustitia sapientis , sed superbia praesumentis . 
Qui ergo fit nimis iustus , ipso nimio fit iniustus . 
Quis autem est qui se nimis facit iustum , nisi qui dicit se non habere peccatum ? 
Nullius , etiam incorporeae creaturae , vere simplex substantia est , cui non hoc est esse , quod nosse . 
Potest enim esse , nec nosse , at illa divina non potest , quia idipsum est quod habet . 
Ac per hoc non sic habet scientiam , ut aliud illi sit scientia qua scit , aliud essentia qua est , sed utrumque unum , quamvis non utrumque dicendum sit , quod verissime simplex et unum est . 
Habet enim Pater vitam in semetipso , nec aliud est ipse quam vita , quae in illo est , et dedit Filio habere vitam in semetipso , hoc est , genuit Filium , qui et ipse vita est . 
Sic itaque debemus accipere , quod de Spiritu Sancto dictum est : , ut intellegamus , non eum esse a semetipso . 
Pater quippe solus de alio non est . 
Nam et Filius de Patre natus est , et Spiritus Sanctus de Patre procedit . 
Pater autem , nec natus est de alio , nec procedit . 
Nec ideo sane aliqua disparilitas in summa illa Trinitate cogitationi occurrat humanae , quia et Filius ei de quo natus est , et Spiritus Sanctus ei de quo procedit , aequalis est . 
Quamvis natura incommutabilis non accipiat et , sed tantum , ipsa enim veraciter est , quia aliter quam est , esse non potest . 
Tamen propter mutabilitatem temporum , in quibus versatur nostra mortalitas et nostra mutabilitas , non mendaciter dicimus , et fuit , et erit , et est . 
Fuit in praeteritis saeculis , est in praesentibus , erit in futuris . 
Fuit quippe , quia numquam defuit , erit , quia numquam deerit , est , quia semper est . 
Neque enim velut qui iam non sit , cum praeteritis occidit , aut cum praesentibus , tamquam non maneat , labitur , aut cum futuris , tamquam non fuerit , orietur . 
Proinde cum secundum volumina temporum locutio humana variatur , qui per nulla deesse potuit , aut potest , aut poterit tempora , vera de illo dicuntur cuiuslibet temporis verba . 
Semper itaque audit Spiritus Sanctus , quia semper scit , et scire atque audire , hoc illi est , quod semper esse . 
Semper vero illi est esse , de Patre procedere . 
Nemo autem potest dicere quod non sit vita Spiritus Sanctus , cum vita Pater , vita sit Filius . 
Ac per hoc sicut Pater cum habeat vitam in semetipso , dedit et Filio habere vitam in semetipso , sic ei dedit vitam procedere de illo , sicut procedit et de ipso . 
Prorsus donum Dei est , diligere Deum . 
Ipse ut diligeretur dedit , qui non dilectus dilexit . 
Displicentes amati sumus , ut fieret in nobis unde placeremus . 
Diffundit enim caritatem in cordibus nostris Spiritus Patris et Filii , quem cum Patre amamus et Filio . 
Pax Christi finem temporis non habet , et ipsa est omnis piae intentionis actionisque perfectio . 
Propter hanc sacramentis eius imbuimur , propter hanc mirabilibus eius operibus et sermonibus erudimur , propter hanc Spiritum eius pignus accepimus , propter hanc in eum credimus et speramus , et amore ipsius , quantum donat , accendimur , propter hanc denique omnem tribulationem fortiter toleramus , ut in ea feliciter sine tribulatione regnemus . 
Vera enim pax unitatem facit , quoniam . 
Omne tempus ab illo est dispositum , qui tempori subditus non est . 
Quoniam quae futura erant per singula tempora , in Dei sapientia habent efficientes causas , in qua nulla sunt tempora . 
Non ergo credatur hora passionis Domini fato urgente venisse , sed Deo potius ordinante . 
Non enim siderea necessitas Christo intulit crucem , nec sidera coegerunt mori siderum conditorem , qui intemporalis cum Patre , sic tempus quo carne moreretur , quemadmodum et quo de matre nasceretur , elegit . 
In eo quod dicitur : , ordo verborum est : Ut te , et quem misisti Iesum Christum , cognoscant solum verum Deum . 
Consequenter enim intellegitur et Spiritus Sanctus , quia Spiritus est Patris et Filii , tamquam caritas substantialis et consubstantialis amborum . 
Quoniam non duo dii , Pater et Filius , nec tres dii , Pater et Filius et Spiritus Sanctus , sed ipsa Trinitas unus solus verus Deus . 
Nec idem tamen Pater , qui Filius , nec idem Filius , qui Pater , nec idem Spiritus Sanctus , qui Pater aut Filius , quoniam tres sunt , Pater , et Filius , et Spiritus Sanctus , sed ipsa Trinitas unus est Deus . 
Quidquid Deus Pater Deo Filio dedit , gignendo dedit . 
Ita enim dedit Filio Pater , sine quibus Filius esse non posset , sicut ei dedit ut esset . 
Nam quomodo Verbo verba daret aliqua , in quo ineffabiliter dixit omnia ? 
Custodiam circa nos Dei , non tam carnaliter debemus accipere , velut vicissim nos servent Pater et Filius , amborum in nobis servandis alternante custodia , quasi alius , alio discedente , succedat . 
Simul enim custodiunt Pater et Filius et Spiritus Sanctus , qui est unus verus et beatus Deus . 
Sed Scriptura nos non levat , nisi descendat ad nos . 
Sicut Verbum caro factum descendit ut levaret , non cecidit ut iaceret . 
Si descendentem cognovimus , cum levante surgamus , et intellegamus , cum ita loquitur , personas eum distinguere , non separare naturas . 
Si naturam cogitemus in qua creati sumus , cum omnes Veritas creaverit , quis non est ex veritate ? 
Sed non omnes sunt , quibus , ut audiant veritatem et credant , ex ipsa Veritate praestatur , nullis procul dubio praecedentibus meritis , ne gratia non sit gratia . 
Si enim dixisset : Omnis qui audit vocem meam ex veritate est , ideo dictus ex veritate putaretur , quia obtemperat veritati . 
Non autem hoc ait , sed : , inquit , . 
Ac per hoc , non ideo est ex veritate , quia eius audit vocem , sed ideo audit , quia ex veritate est , id est , quia hoc illi donum ex veritate collatum est . 
Quod quid est aliud quam , donante Christo , credit in Christum ? 
Quisquis se ipsum , non Deum amat , non se amat , et quisquis Deum , non se ipsum amat , ipse se amat . 
Qui enim non potest vivere de se , moritur utique amando se . 
Non ergo se amat , qui ne vivat se amat . 
Cum vero ille diligitur , de quo vivitur , non se diligendo magis diligit , qui propterea se non diligit , ut eum diligat de quo vivit . 
Quidquid illud est quod oportet Patrem agere ad Filium , non fit nisi per eundem Filium , ad ipsum scilicet , quia filius hominis est , et factus est inter omnia . 
Per ipsum autem , quia Filius Dei est , et per illum fiunt a Patre omnia . 
Non mirum est dicere Apostolum , etiam in futuro saeculo Patri Filium subiectum futurum , ubi ait : . 
Quando quidem in Filio forma humana mansura est , qua semper maior est Pater . 
Quamvis non defuerint , qui illam tunc Filii subiectionem ipsius humanae formae in divinam substantiam commutationem intellegendam putarunt , tamquam hoc cuique rei subiciatur , quod in eam vertitur et mutatur . 
Sed intellegi potest , ideo magis dixisse Apostolum , etiam tunc Patri Filium subiectum futurum , ne quis in eo putaret spiritum et corpus humanum conversione aliqua consumendum : , non tantum in illius forma hominis , sed , quando capitis gloria universum corpus implebit . 
Quantacumque bona , quamvis magna , quamvis minima , nisi ex Deo esse non possunt . 
Quid enim maius in creaturis quam vita intellegens ? 
Aut quid minus potest esse quam corpus ? 
Quae quantumlibet deficiant , et in id tendant ut non sint , tamen aliquid formae illis remanet , ut quoquo modo sint . 
Quidquid autem formae cuipiam rei deficienti remanet , ex illa forma est quae nescit deficere , motusque ipsos rerum deficientium vel proficientium excedere numerorum suorum leges non sinit . 
Quidquid igitur laudabile advertitur in rerum natura , sive exigua , sive ampla laude dignum iudicetur , ad excellentissimam et ineffabilem laudem referendum est Conditoris . 
Neminem Deus ad peccandum cogens , praevidet tamen eos qui propria voluntate peccabunt . 
Cur ergo non vindicet iustus quae fieri non cogit praescius ? 
Sicut enim nemo memoria sua cogit facta esse quae praeterierunt , sic Deus praescientia sua non cogit facienda quae futura sunt . 
Et sicut homo quaedam quae fecit meminit , nec tamen omnia quae meminit fecit , ita Deus omnia quorum ipse auctor est , praescit , nec tamen omnium quae praescit , ipse auctor est . 
Quorum autem non est malus auctor , iustus est ultor . 
Humana anima naturaliter divinis ex quibus pendet connexa rationibus , cum dicit : Melius hoc fieret quam illud , si verum dicit , et videt , quod dicit . 
In illis supernis rationibus videt . 
Credat ergo Deum fecisse quod recto intellectu ab eo faciendum fuisse cognovit , etiam si hoc in rebus factis non videt . 
Quia etiam si caelum oculis videre non posset , et tamen ratione vera tale aliquid faciendum fuisse colligeret , credere debuit factum esse , quamvis id oculis non viderit . 
Non enim cogitatione cerneret faciendum fuisse , nisi in his rationibus quibus facta sunt omnia . 
Quod autem ibi non est , tam nemo potest veraci cogitatione videre , quam non est . 
Quid tam dignum misericordia quam miser , et quid tam indignum misericordia quam superbus miser ? 
Ex quo factum est ut illud Dei Verbum , per quod facta sunt omnia , et quo fruitur omnis angelica beatitudo , usque ad miseriam nostram porrigeret clementiam suam , et Verbum caro fieret , et habitaret in nobis . 
Sic enim posset panem angelorum homo manducare nondum angelis adaequatus , si panis ipse angelorum hominibus dignaretur aequari . 
Nec sic descendit ad nos , ut illos desereret , sed simul integer illis , integer nobis , illos intrinsecus pascens per id quod Deus est , nos forinsecus admonens per id quod nos sumus , idoneos facit per fidem , quos per speciem pascat aequaliter . 
Dubium non est , contra naturam esse omne vitium , etiam eius rei cuius est vitium . 
Quapropter quoniam in quacumque re non vituperatur nisi vitium , ideo autem vitium est , quia contra naturam est universi . 
Nullius rei recte vituperatur vitium , nisi cuius natura laudatur . 
Non enim in vitio displicet , nisi quod corrumpit quod in natura placet . 
Omni peccanti animae duo sunt poenalia , ignorantia et difficultas . 
Ex ignorantia depravat error , ex difficultate cruciatus affligit . 
Sed approbare falsa pro veris , ut erret invitus , et , resistente impugnatione carnalis vinculi , non posse ab illicitis operibus temperare , non est natura instituti hominis , sed poena damnati . 
Ut ars medicinae , cum eadem maneat , neque ullo modo ipsa mutetur , mutat tamen praecepta languentibus , quia mutabilis est nostra valetudo , ita divina providentia , cum sit ipsa omnino incommutabilis , mutabili tamen creaturae varie subvenit , et , pro diversitate morborum , aliis alia iubet aut vetat , ut a vitio , unde mors incipit , et ab ipsa morte ad naturam suam et essentiam , ea quae deficiunt , id est ad nihilum tendunt , reducat et firmet . 
Primum animae rationalis vitium est voluntas ea faciendi quae vetat summa et intima veritas . 
Ita homo de paradiso in hoc saeculum expulsus est , id est , ab aeternis ad temporalia , a copiosis ad egena , a firmitate ad infirma . 
Non ergo a bono substantiali ad malum substantiale , quia nulla substantia malum est , sed a bono aeterno ad bonum temporale , a bono spiritali ad bonum carnale , a bono intellegibili ad bonum sensibile , a bono summo ad bonum infimum . 
Est igitur quoddam bonum , quod si diligit anima rationalis peccat , quia infra illam ordinatum est . 
Quare ipsum peccatum malum est , non ea substantia quae peccando diligitur . 
Lex omnium artium cum sit omnino incommutabilis , mens vero humana , cui talem legem videre concessum est , mutabilitatem pati possit erroris , satis apparet , supra mentem nostram esse legem , quae veritas dicitur . 
Nec iam illud ambigendum est , incommutabilem naturam , quae supra rationalem animam sit , Deum esse , et ibi esse primam vitam , et primam essentiam , ubi est prima sapienta . 
Nam haec est illa incommutabilis veritas , quae lex omnium artium recte dicitur , et ars omnipotentis artificis . 
Itaque cum se anima sentiat , nec corporum speciem motumque iudicare secundum se ipsam , simul oportet agnoscat , praestare suam naturam ei naturae , de qua iudicat , praestare autem sibi eam naturam , secundum quam iudicat , et de qua iudicare nullo modo potest . 
Ad discendum necessario dupliciter ducimur , auctoritate atque ratione . 
Tempore auctoritas , re autem ratio prior est . 
Aliud est enim quod in agendo anteponitur , aliud quod pluris in appetendo aestimatur . 
Quia ergo principium sapientiae timor Domini est , et per humilitatem ad sublimia gradus est . 
Incedat humana ignorantia per fidem , ut mereatur fides videre quod credit . 
Divitiis flores , et maiorum nobilitate te iactas , et exsultas de patria et pulchritudine corporis et honoribus qui tibi ab hominibus deferuntur . 
Respice te ipsum , quia mortalis es , et quia terra es , et in terram ibis . 
Circumspice eos qui ante te similibus splendoribus fulsere . 
Ubi sunt quos ambiebant civium potentatus ? 
Ubi insuperabiles oratores ? 
Ubi qui conventus disponebant et festa ? 
Ubi equorum splendidi invectores , exercituum duces , satrapae , tyranni ? 
Non omnia pulvis ? 
Non omnia favillae ? 
Non in paucis ossibus eorum vitae memoria est ? 
Respice sepulcra , et vide quis servus , quis dominus , quis pauper , quis dives . 
Discerne , si potes , vinctum a rege , fortem a debili , pulchrum a deformi . 
Memor itaque naturae , non extollaris aliquando . 
Memor autem eris , si te ipsum respexeris . 
