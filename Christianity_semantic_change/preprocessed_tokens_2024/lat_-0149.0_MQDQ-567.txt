Multos incertos certare hanc rem uidimus , palmam poetae comico cui deferant . 
eum meo iudicio errorem dissoluam tibi , ut , contra si quis sentiat , nihil sentiat . 
Caecilio palmam Statio do comico . 
Plautus secundus facile exuperat ceteros . 
dein Naeuius , qui feruet , pretio in tertiost . 
si erit , quod quarto detur , dabitur Licinio . 
post insequi Licinium facio Atilium . 
in sexto consequetur hos Terentius . 
Turpilius septimum , Trabea octauum optinet , nono loco esse facile facio Luscium . 
decimum addo causa antiquitatis Ennium . 
sed ut Afer populo sex dedit comoedias , iter hinc in Asiam fecit et nauem ut semel conscendit , uisus nusquam est : sic uita uacat . 
hae quae Terenti sex uocantur fabulae , cuiae sunt ? 
non has iura qui populis [ retentibus ] dabat honore summo affectus fecit fabulas ? 
