ecce uenit Danai multis celebrata propago namque satus Clytio , Lerni quem Naubolus ex se , Lernum Naupliades Proetus , sed Nauplion edit filia Amymone Europae Danaique superbi . 
te nunc Coryciae tendentem spicula nymphae hortantes " o Phoebe " et " ieie " conclamarunt . 
desierant latrare canes urbesque silebant : omnia noctis erant placida composta quiete . 
uidit et aetherio mundum torquerier axe et septem aeternis sonitum dare uocibus orbes nitentes aliis alios , quae maxima diuis laetitia est . 
at tunc longe gratissima Phoebi dextera consimiles meditatur reddere uoces . 
ergo inter solis stationem et sidera septem exporrecta iacet tellus ; huic extima fluctu Oceani , interior Neptuno cingitur ora . 
at quinque aethereis zonis accingitur orbis ; ac uastant imas hiemes mediamque calores : sic terrae extremas inter mediamque coluntur , qua solis ualido numquam uis ferueat igne . 
Indica non magna minor arbore crescit harundo ; illius et lentis premitur radicibus humor , dulcia cui nequeant suco contendere mella . 
tum liceat pelagi uolucres tardaeque paludis cernere inexpletas studio certare lauandi et uelut insolitum pennis infundere rorem ; aut arguta lacus circumuolitauit hirundo , et bos suspiciens caelum mirabile uisu naribus aerium patulis decerpsit odorem ; nec tenuis formica cauis non euehit oua . 
marmoreo Licinus tumulo iacet , at Cato paruo , Pompeius nullo : credimus esse deos ? 
