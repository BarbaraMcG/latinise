tertia luce petes Phthiae praefertilis arua . 
pectore pulsato mentem castigat acerbe : " quin toleras , mea mens ? 
etenim grauiora tulisti " . 
prima quidem haec caligo , dehinc post terra creata est , spirantum sedes firmissima pectore uasto . 
corpore deposito cum liber ad aethera perges , euades hominem factus deus aetheris almi . 
terram terreno comprendimus , aethera flammis , humorem liquido , nostro spirabile flatu , pacem tranquillo , litem quoque litigioso . 
namque ego iamdudum uixi puer et solida arbos , ales et ex undis animal , tum lactea uirgo . 
comprimite , o gentes , homicidia ! 
nonne uidetis mandere uos proprios artus ac uiscera uestra ? 
mutatos subolis mactat pater impius artus dis epulum libans ; saeua prece territa mente hostia ; luctifica funestatur dape mensa . 
natus item ut pecudes caedit matremque patremque nec sentit caros mandens sub dentibus artus . 
sortitos celsis replicant anfractibus orbes : uicinum terris circumuolat aurea Luna , quam super inuehitur Cyllenius ; alma superne nectareum ridens late splendet Cytherea ; quadriiugis inuectus equis Sol igneus ambit quartus et aethereas metas ; quem deinde superne despicit Armipotens ; sextus Phaethontius ardor suspicit excelsum brumali frigore sidus . 
plectricanae citharae septem discriminibus , quos assimilans genitor concordi examine iunxit . 
uicinis offensa , deo carissima plebes , armorum cohibe munimina , corporis omne discrimen sola capitis tutabitur umbra . 
