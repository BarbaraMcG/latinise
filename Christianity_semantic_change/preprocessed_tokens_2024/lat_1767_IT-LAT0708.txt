Oebalus Rex , fulmine aram Apollini sacrificantis destruente territus , a suis erigitur et Apollinem exsulem excipit . 
Hyacinthus : Amice ! 
Iam parata sunt omnia . 
Aderit , ut spero , cum sorore dilecta meus Ad sacra , quae constituit , actutum Pater . 
Zephyrus : Ni fallor , est Apollo , quem colitis . 
Hyacinthus : Hic est . 
Zephyrus : Apollini ergo tanta sacrificia parat Oebalus ? 
An alios nescit in coelis Deos ? 
An Semelis ergo natus , an Juno , Venus , Diana , Mars , Vulcanus , an Supernum potens Caput atque Princeps ture nil vestro indigent ? 
Hyacinthus : Quibusque consecramus , o Zephyre ! 
Diis Nullusque nostris vacuus a templis abiit : At solus istud Apollo sibi templum suo Vindicat honori . 
Genitor hunc magnum Deum Veneratur , et ego veneror exemplo Patris . 
Zephyrus : O care ! 
Quam libenter offerrem ilia Pectusque , si tu Apollo mihi meus fores ! 
Hyacinthus : Dilecte quid me Zephyre ! 
Permisces Diis ? 
Honore non me dignor , at novi bene : Extorsit ista nimius in Hyacinthum amor . 
( Venit Oebalus et Melia . 
) Sed en ! 
Sorore comite nunc Genitor venit . 
Oebalus : Dic nate ! 
Num parata sacrificio hostia Et ignes ? 
Hyacinthus : Ecce genitor ! 
Ad nutum omnia Parata prstolantur adventum tuum . 
Oebalus : : ergo succedantur a flamine focus , Et thure plurimo ara prgravis gemat , Fumusque sacrificantis in nubes eat . 
Melia : Heu genitor ! 
Atra nube tempestas minax Ingruit , et omnis glomerat huc noctem Polus . 
Oebalus : Adeste ! 
Longioris impatiens mor Apollo thus et hostiam a nobis petit . 
Fugiet ad istas sva tempestas preces , Et blanda facies solis his iterum plagis Redibit . 
Agite ! 
Fundite et mecum preces . 
Chorus : Numen o Latonium ! 
Audi vota supplicum , Qui ter digno Te honore Certant sancte colere : Hos benigno Tu favore Subditos prosequere . 
Oebalus : O Apollo creditam Tibi semper protege Et dignare lumine Oebali Laconiam . 
( Fulmen ignem et aram destruit . 
) Melia , Oebalus , Hyacinthus , Zephyrus . 
Melia : Heu me ! 
Periimus ! 
Numen heu nostras preces respuit ! 
Oebalus : An aliquis forsan ex vobis Deum violavit ? 
Malia : Haud me Genitor ullius ream Invenio culp . 
Hyacinthus : Semper hunc colui Deum . 
( O Zephyre ! 
Quantum timeo ne verbis tuis Hc ira sit succensa qudixti prius . 
) Zephyrus : ( Hyacinthe ! 
Si me diligis , cela Patrem , Et verba prolata prius a nobis tace ! 
) Oebalus : Extinctus ignis , ara subversa , hostia Contempta nobis grande prsagit malum ! 
Heu totus hoc concussus a fulmine tremo ! 
Hyacinthus : Erigere mentem Genitor ! 
Insonentem geris Animum , quid ergo Numine a bono mali Metuas ? 
Ab isto fulmine es lsus nihil , Nostrumque nemo , quotquot adsumus , ruit . 
Vivimus , et omnes pristinus vigor beat : Hinc terruisse voluit hoc fulmine Deus Terras , potestas pateat ut mundo magis , Maneatque cum fiducia in nobis timor . 
Spe terrent Numina , Surgunt , et minantur , Fingunt bella , qu nos angunt , Mittunt tela , qu non tangunt , At post ficta nubila Rident et iocantur . 
Et amore Et tremore Gentes stringunt subditas : Nunc amando , Nunc minando , Salva stat auctoritas . 
Oebalus : Ah , Nate ! 
Vera loqueris : at metuo tamen , Apollo ne fors perdat hoc igne Oebalum . 
( Accedit Apollo . 
) Apollo : Apollo vestras audit , o credite ! 
preces Suamque pollicetur his terris opem , Recipere si velitis hunc modo exsulem Iramque fulminantis exosum Iovis . 
Oebalus : Quid ? 
Numen hac sub veste pastoris latens In nostra prsens regna suscipi cupit ? 
Hyacinthus : En Genitor ! 
ut lusisse nos superi solent ! 
Iam tibi medelam sva post vulnera Deus Adfert , tuamque regiam prsens beat . 
Melia : O quam beato sidere hc nubila dies Nos recreat , ipse Apollo dum nostros lares Optatus hospes visitat ! 
O quantus decor ! 
Qu forma ! 
quanta dignitas ! 
Quanta omnibus Gloriaque membris atque maiestas sedet ! 
Apollo : Melia ! 
quid in pastore tam dignum vides Suspensa quod mirere ? 
Melia : Video . 
Apollo : Et quid vides ? 
Eloquere pulchra ! 
Melia : Video pulchrum Apollinem , Cui cum Parente corda iamdudum obtuli . 
Apollo : Quod obtulisti pectus , haud revoca amplius ; Hoc inter orbis dona prprimis placet . 
Zephyrus : ( Hyacinthe ! 
quantum timeo prsentem Deum ! 
) Hyacinthus : ( Me quoque tremenda dignitas timidum facit . 
) Apollo : Hyacinthe ! 
amicum semper addictum tibi Habebis in me , amare si Deum potes . 
Hyacinthus : O quanta res , diligere si Hyacinthum potes ! 
Zephyrus : ( Heu ! 
nunc amatum Apollo mihi puerum rapit ! 
) Oebalus : Dies beata ! 
Numen o sanctum ! 
meos , Manere si dignaris , ingredere Lares , Diuque me rogante nobiscum mane . 
Apollo : Habebis in me , crede , tibi facilem Deum . 
Iam pastor Apollo Custodio greges , Nixus et baculo Vigilans sto ; Iam pascere nolo Et visito reges , Iam medicinas Mortalibus do . 
Moestus levare Aegros iuvare Est sola tangens Apollinem res : Hic me manente , Vobis favente , Rex omni rege Beatior es . 
Apollo propter necem Hyacintho illatam Oebali regia discedere iubetur . 
Oebalus : Amare numquid Filia , haud dubito , Deum , Favore qui ter dignus est nostro , potes ? 
Melia : Quid loquere , Pater ? 
Apollo mortalem Sibi me iugali cupiat adiungi toro ? 
Oebalus : Dubitare noli , Apollo te sponsam petit , Meumque , libertate sed Nata utere Tua , roganti placidus adsensum dedi . 
Melia : Negare cum me , Genitor ! 
adsensum putes ? 
Qu virgo contempsisse divinum virum Tantosque honores , stulta nisi et animi impotens Fuerit , et obstitisse fortun velit ? 
Oebalus : Prudenter istud Nata ! 
coniugium eligis ; Sic namque per te Frater et Genitor tuus , Sic et Nepotes sorte divina eminent Sic nostra diva efficitur his facibus domus . 
Melia : Dic , ubi moratur Apollo ? 
colloquio illius O ut liceret optimo actutum frui ! 
Oebalus : Cum Fratre disco ludit et Zephyro simul In nemore . 
At huc redibit , ut spero , citus Tuumque me prsente consensum petet . 
Melia : O petat ! 
habebit omne , quod pectus cupit . 
Ltari , iocari Fruique divinis Honoribus stat Dum Hymen optimus Tdis et floribus Grata , beata Connubia iungit Et gaudia dat . 
Iam diva vocabor Si Numen amabo ; Per astra vagabor Et nubes calcabo ; Et urbes , et regna Devoveant se , Et Fauni adorent , Et Satyri me . 
( Accedit Zephyrus . 
Zephyrus : Rex ! 
de salute Filii est actum ; iacet Hyacinthus ! 
Oebalus : Heu me ! 
nuntium o tristem nimis ! 
Qua morte cecidit ? 
Zephyrus : Ictus a disco ruit . 
Oebalus : Quis Filium occidisse non timuit meum ? 
Zephyrus : Apollo . 
Oebalus : Contremisco ! 
Melia : Superi quid ? 
Deus , Qui me beare voluit , hic Fratri necem Sit machinatus ? 
Ista quis credat tibi ? 
Zephyrus : Vera loquor , et testis ego pereuntis fui . 
Vix lapsus est Hyacinthus , aufugi , malum Ne simile feriat forsan et nostrum caput . 
Oebalus : Sic ergo plectis Numen innocuos ? 
Favor , Quo te recepi , morte num Nati unici Dignus erat ? 
Ergo Meliam et Natam quoque Surripere Patri , Numen , o falsum paras ? 
Melia : O absit a me Genitor ! 
ut sponsum eligam , Deoque , qui cruore Germani madet , Nuptura porrexisse prsumam manus . 
Zephyrus : ( Quid audio ? 
an coniucia meditatur Deus ? 
An Meliam et rapuisse mihi amatam cupit ? 
Qui rapuit Hyacinthi , anne et istius mihi Rapiet amorem ? 
) Oebalus : Zephyre ! 
qu causa improbum Adegit hoc ad facinus ? 
Zephyrus : Haud ullam scio . 
Natus ad amoenum litus Eurot stetit , Duscumque mat proximum adspiciens , meus , Clamabat , ecce discus est vestro prior , Metamque tetigit . 
Apollo tum discum iacit , Loquentis et propelli in pueri caput , Quo lsusiste pronus in terram ruit . 
Non dubito , quin extinctus hoc disci impetu Fuerit . 
Oebalus : An sic furere non dubitat Deus , Ut sibi brnignum privet et prole Oebalum ? 
Exisse regno Numen invisum mihi Meisque iubeo . 
Zephyre ! 
fac pellas reum , Maiora ne , vel plura mihi damna inferat . 
Zephyrus : Rex ! 
regna tua sunt : ipse tu pelle impium . 
Tu morte Nati lsus es . 
Timeo Deum , Qui fulmen hoc torqueret in nostrum caput . 
( Expellat utinam ! 
noster ut possit dolus Latere ; nam cdis ego sum fact reus ! 
) Oebalus : Abibo ! 
Vos manete ! 
Si veniat Deus Ad vos , abire , Nata ! 
crudelem iube . 
Ad litus Eurot ibo , num vivat , meum Videre Natum . 
Forsan occurret mihi mihi Apollo , regnis Numen exosum meis . 
( Abit . 
) Zephyrus : ( Succedit ad mea vota , succedit dolus , Meliaque mea dilecta nunc coniunx manet . 
) Melia : Non capio , cur Apollo ne lsus quidem Necarit unice ante dilectum sibi Hyacinthum . 
Amare qui Sororem me queat , Si Fratris ante polluat fato manus ? 
Zephyrus : Dilecta ! 
ne mirare , quod tantum scelus Apollo perpetrarit ; haud nosti impium : Astutus est , crudelis , inconstans , levis : Hinc exulare iussus est coelis , suo Furore ne turbaret unamnimes Deos . 
Melia : Meliora credidisse de tanto Deo Mens dictat ( ast incertus est animus tamen , Timorque spesque pectore alternant vices ) . 
Zephyrus : Melia ! 
quid animo volvis ? 
ah ! 
Sponsum abice , Cuius cruore dextra fraterno calet , Zephyrumque , cuius ipsa sat nosti fidem , Amore , quo beatus efficiar , bea . 
Melia : Nunc fata Fratris cogito , haud Zephyri faces . 
Zephyrus : O dura ! 
num sprevisse sic Zephyrum potes ? 
En ! 
Duos conspicis : Amantem et nocentem , Iuvantem et furentem ; Cui manum porrigis ? 
Apollo te necabit , At Zephyrus amabit , Fraterno qui dexteram Tinxit cruore , Tentabit in tenera Plura Sorore : Quem prudens eligis ? 
Zephyrus : Heu ! 
Numen ! 
ecce ! 
Numen huc gressum movet ; Melia quid agimus ? 
indica effugii locum ! 
Timeo ferocem . 
Melia : An ergo me solam obiicis ? 
Subsiste ! 
nam iactata sic perstat fides ? 
Zephyrus : Ne patere , quso , ut noceat insonti Deus ! 
( Accedit Apollo . 
) Apollo : Adesne latro ! 
fraudis infand artifex ! 
Hyacinthum amicum rapere non fuerat satis ? 
Rapuisse sponsam numquid et nostram simul , Sceleste , tentas ? 
crimen et mendax novis Criminibus auges ? 
Impie ! 
iratum tibi Quid possit , experire , iam Numen modo ! 
Amantis et nocentis , et iuste quidem Nocentis experire vindictam Dei ! 
Irruite , venti ! 
claude sceleratum specu Aeole ! 
Zephyrus : Quid ! 
heu me ! 
( Zephyrus in ventum mutatus abripitur . 
) Melia : Quid agis , o Numen grave ! 
Funeribus an replere vis regnum Patris ? 
Iam Fratre cso occidis et Zephyrum simul ? 
Tyranne ! 
nunc et Meliam et regem obprimes ? 
Apollo : O cara ! 
Melia : Quid ! 
vocasse me caram audes ? 
Cruente ! 
Apollo : Me percipere si non sit grave . 
Melia : Est grave , tace ! 
atque nostra , sic Genitor iubet , Illico relinque regna , ne noceas magis ! 
Apollo : ( Ah , pone tandem fulmen o Supernum Pater ! 
Quousque persequetur hic miserum furor ? 
) Melia : Discede crudelis ! 
Gaudebo , tyrannus Si deserit me ! 
Vah ! 
insolentem , Qui violat iura ! 
Discede ! 
discede ; Nam metuo te . 
Apollo : Est , crede ! 
fidelis , Est mitis Apollo , Qui deperit te . 
Quid ? 
innocentem Sic abicis dura ! 
Sic perdis amicum , Si reiicis me . 
Quem coeli premunt inopem , An terris agat exsulem ? 
Manebo ! 
Quousque sederit dira , Qu pectora sauciat ira , Latebo . 
Oebalus , cognita Apollinis innocentia , hunc benigne recipit , eique Filiam coniugem tradit . 
Hyacinthus : Non est . 
Oebalus : Quis ergo Nate ! 
dic , si Patrem amas , Quis te peremit ? 
Hyacinthus : Zephyrus ; - heu me ! 
- si - Deus Adesset ! 
- Oebalus : Heu , iam moritur ! 
- Hyacinthus : O Pater ! 
Pater ! 
- Mors - est - acerba ! 
Oebalus : Nate ! 
Hyacinthus : Genitor ! 
- Ah ! 
- Vale ! 
( Moritur ) Oebalus : Hyacinthe ! 
- Nate ! 
- vixit - exanimis iacet ! 
Apollo , dixit , innocens est o Pater ! 
Crede mihi , non est , Zephyrus est auctor necis . 
Sic ergo mecum Zephyre ter mendax ! 
agis ? 
Sic Numen ipsum sceleris et tanti reum Arguere , sic me fallere haud Regem times ? 
Cruente ! 
faxim crimen hoc proprio luas Cruore ! 
- Mortem Filii an inultus feram ? 
Ut navis in quore luxuriante Per montes , per valles undarum iactatur , Et iamiam proxima nubibus stat , Et iamiam proxima Tartaro nat : Sic bilis a pectore bella minante Per corpus , per venas , per membra grassatur ; Furore sublevor ; Dolore deprimor ; Ira , vindicta conglomerant se , Atque quassare non desinunt me . 
( Accedit Melia . 
Melia : Quocumque me converto , crudelis Dei Monumenta detestanda conspicio . 
Prius Perire Zephyrum videram , et Fratrem modo Video natare sanguine insontem suo . 
Oebalus : Quid comite nullo Filia huc infers pedem ? 
An latro iamiam fugit ? 
Melia : Hunc iussi illico Vitare nostra regna , nam cdem improbus Nova gravare cde non timuit Deus . 
Oebalus : Quid loquere ? 
cdem Nata ! 
quam narras novam ? 
Melia : O Rex ! 
amicum rapuit , et Zephyrum quidem , Ventisque me vidente lacerandum dedit . 
Oebalus : O iustus est Apollo , dum plectit scelus , Quod imputavit perfidus et atrox Deo Zephyrus ! 
hic auctor , Filia ! 
est fact necis . 
Non est Apollo : Zephyrus in Fratrem tuum Discum agere non dubitavit . 
Melia : Unde autem Pater ! 
Hc nosse poteras ? 
Oebalus : Natus hic retulit mihi , Nam vivus est inventus a nobis . 
Meis Extinctus est in manibus . 
Melia : Heu me ! 
quid ? 
Pater ! 
Quid ergo regno exisse iussisti Deum ? 
Oebalus : Filia ! 
dolore motus est Zephyri dolus Delusus , id iussisse me memini . 
Impium Quis tale sibi timuisset a Zephyro scelus ? 
Melia : O Genitor ! 
omnes perditi iamiam sumus ! 
Discessit , heu ! 
discessit a nobis Deus ! 
O crede , non inultus id probrum feret . 
Oebalus : Quid ? 
Nata ! 
discessisse iam Numen putas ? 
Melia : Nil dubito ; namque exire de regno tuo Apollinem ipsa , linquere et nostros lares Iussi . 
O ut hanc revocare nunc possem Deum ! 
Oebalus : Heu ! 
fata quam sinistra nos hodie obruunt ! 
Natus cadit , Atque Deus Me nolente , Nesciente Lsus abit . 
Regnum sine Numine Iam non diu stabit : Numen ! 
quso , flectere , Et ad nos revertere ! 
Melia : Frater cadit , Atque meus Te iubente Me dolente Sponsus abit . 
Sponsa sine complice Quaeso , quid amabit ? 
Noli sponsam plectere ! 
Numen ! 
ah regredere ! 
( Accedit Apollo . 
Apollo : Rex ! 
me redire cogit in Hyacinthum amor . 
Ignosce , quod Numen ego tua regna audeam Prsens beare ! 
Disce , quid Numen queat ! 
Hyacinthe surge ! 
funus et flore mulo Nomenque prferente Defuncti tege . 
( Subsidens cum funere tellus hyacinthos flores germinat . 
) Oebalus : Quid video ? 
Surrexisse de Nato meo Conspicio flores ? 
Melia : Numen o nimium potes ! 
Pudore me , suffusa profiteor ream . 
Ad verba Zephyri , Patris ad iussa omnia Qu me poenitet , feci . 
[ . 
. . ] Oebalus : Optime Parce Deus ! 
Ignarus ego , quis fuerit necis Auctor patrat , pessimo Zephyro fidem Habui , meumque credidi Natum tua Periisse fraude . 
Zephyrus o quanta improbus Induxit in regna mea , ni parcas , mala ! 
Melia : O Numen ! 
haud fuisse contemptum putes ; Abire quod te iusserim , imprudens fui Credulaque nimium , et ira mihi verba abstulit , Qu de dolore Fratris occisi meant . 
Apollo : Confide Rex ! 
Apollo non fugiet tua Regna . 
Manet , et manebit heic tecum , fide Iam stare si promissa demonstres tua . 
Oebalus : Intelligo . 
Ecce Nata ! 
te sponsam Deus Dignatus elegisse . 
Melia : Num credam Deum Amare posse Meliam ? 
Apollo : O crede ! 
ipsemet Iuppiter amare spe mortales solet ; Amare namque convenit tantum Diis , Vobis amari . 
Melia : Numen ! 
en famulam , suo Qu pro Parente pectus hoc offert tibi . 
Oebalus : En ! 
Si placere sponsa mortalis potest , Apollo ! 
nostra Filiam adductam manu Accipe , meoque semper in regno mane . 
Hyacinthus obiit : alter Hyacinthus mihi Eris , manere Filia hac factus gener , Regione si digneris in nostra . 
Apollo : Oebale ! 
Accipio ltus Meli oblat manum , Rebusque semper placidus adsistam tuis . 
Melia : Iustitia sic tua Deus elucet magis . 
Oebalus : Sic innocentem debita haud merces fugit . 
Apollo : Sic scla te futura clementem sonent . 
Tandem post turbida Fulmina , nubila Tonantis murmura , Pax alma virescit Et explicat se . 
Melia : Post vinvla doloris Nos iungit amabile Pignus amoris . 
Post fata , beata Nos tda coronet Et erigat te Oebalus : Post bella furoris Vos iungit amabile Pignus amoris . 
Post fata , optata Vos tda coronat Et excitat me . 
Apollo : Post monstra pavoris Nos iungit amabile Pignus amoris . 
Post fata , sperata Nos tda coronet Et erigat te . 
