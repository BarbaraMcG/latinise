Omnia tempus edax depascitur , omnia carpit , omnia sede mouet , nil sinit esse diu . 
Flumina deficiunt , profugum mare litora siccat , subsidunt montes et iuga celsa ruunt . 
Quid tam parua loquor ? 
moles pulcherrima caeli ardebit flammis tota repente suis . 
Omnia mors poscit . 
lex est , non poena , perire ; hic aliquo mundus tempore nullus erit . 
Corsica , Phocaico tellus habitata colono , Corsica , quae Graio nomine Cyrnos eras , Corsica , Sardinia breuior , porrectior Ilua , Corsica , piscosis invia fluminibus , Corsica , terribilis , cum primum incanduit aestas , saeuior , ostendit cum ferus ora canis , parce relegatis , hoc est iam parce sepultis : uiuorum cineri sit tua terra leuis . 
Barbara praeruptis inclusa est Corsica saxis , horrida , desertis undique vasta locis . 
Non poma autumnus , segetes non educat aestas canaque Palladio munere bruma caret . 
Imbriferum nullo ver est laetabile fetu nullaque in infausto nascitur herba solo . 
Non panis , non haustus aquae , non ultimus ignis ; hic sola haec duo sunt : exul et exilium . 
Xerses magnus adest ; totus comitatur euntem orbis . 
Quid dubitas , Graecia , ferre iugum ? 
Tellus iussa facit , caelum texere sagittae , abscondunt clarum Persica tela diem . 
Classes fossus Athos intra sua uiscera uidit , Phryxeae peditem ferre iubentur aquae . 
Quis nouus hic dominus terramque diemque fretumque permutat ? 
Certe sub Ioue mundus erat . 
Occisum iugulum quisquis scrutaris unusamici , tu miserum necdum me satis esse putas ? 
Desere confossum ! 
Victori uulnus iniquo mortiferum impressit mortua saepe manus . 
Inuictum uictis in partibus , omnia Caesar vincere qui potuit , te , Cato , non potuit . 
Ictu non potuit primo Cato soluere uitam : defecit tanto uulnere uicta manus . 
Altius inseruit digitos : qua spiritus ingens exiret , magnum dextera fecit iter . 
Opposuit Fortuna moram uoluitque Catonis sciremus ferro plus ualuisse manum . 
Iussa manus sacri pectus uiolasse Catonis haesit et inceptum uicta reliquit opus . 
Ille ait infesto contra sua uulnera uultu : " Estne aliquid , magnus quod Cato non potuit ? 
dextera , me dubitas ( durum est ! 
iugulasse Catonem ? 
sed si liber erit , iam , puto non dubitas ! 
Fas non est uiuo quemquam seruire Catone , nedum ipsum : uincit nunc Cato , si moritur " . 
Magne , premis Libyam ; fortes , tua pignera , nati Europam atque Asiam . 
Nomina tanta iacent ! 
Quam late uestros duxit Fortuna triumphos , tam late sparsit funera , Magne , tua . 
Pompeius totum uictor lustrauerat orbem , at rursus toto uictus in orbe iacet : membra pater Libyco posuit male tecta sepulchro ; filius Hispana est uix adopertus humo ; Sexte , Asiam sortite tenes . 
Diuisa ruina est : uno non potuit tanta iacere solo . 
Aut Asia aut Europa tegit aut Africa Magnum . 
Quanta domus , toto quae iacet orbe , ruit ! 
Maxima ciuilis belli iactura sub ipso est quantus quam paruo uix tegeris ! 
tumulo . 
Crispe , meae uires lassarumque anchora rerum , Crispe , uel antiquo conspiciende foro , Crispe , potens numquam , nisi cum prodesse uolebas , naufragio litus tutaque terra meo , solus honor nobis , arx et tutissima nobis et nunc afflicto sola quies animo , Crispe , fides dulcis placideque acerrima uirtus , cuius Cecropio pectora melle madent , maxima facundo uel auo uel gloria patri , quo solo careat si quis , in exilio est : tantum , qui iaceo saxis telluris adhaerens , mens tecum est , nulla quae cohibetur humo . 
Fata per humanas solitus praenoscere fibras impius infandae religionis apex pectoris ingenui salientia uiscera flammis imposuit , magico carmine rupit humum , ausus ab Elysiis Pompeium ducere campis . 
Pro pudor , hoc sacrum Magnus ut aspiceret ! 
Stulte , quid infernis Pompeium quaeris in umbris ? 
Non potuit terris spiritus ille premi ! 
" Viue et amicitias regum fuge " . 
Pauca monebas : maximus hic scopulus , non tamen unus , erat . 
Viue et amicitias nimio splendore nitentes et quicquid colitur perspicuum , fugito . 
Ingentes dominos et famae nomina clarae inlustrique graues nobilitate domos deuita et longe uiuus cole ; contrahe uela et te litoribus cymba propinqua uehat . 
In plano semper tua sit fortuna paresque noueris : ex alto magna ruina uenit . 
Non bene cum paruis iunguntur grandia rebus : stantia namque premunt , praecipitata ruunt . 
' Viue et amicitias omnes fuge ' : uerius hoc est , quam ' regum ' solas ' effuge amicitias ' . 
Et mea mors testis : maior me afflixit amicus deseruitque minor , turba cauenda simul : nam quicumque pares fuerant , fugere fragorem necdum conlapsam deseruere domum . 
I nunc et reges tantum fuge ! 
Viuere doctus uni uiue tibi ; nam moriere tibi . 
Corduba , solue comas et tristes indue uultus , inlacrimans cineri munera mitte meo . 
Nunc longinqua tuum deplora , Corduba , uatem , Corduba non alio tempore maesta magis : tempore non illo , quo uersis uiribus orbis incubuit belli tota ruina tibi , cum geminis oppressa malis utrimque peribas et tibi Pompeius , Caesar et hostis erat ; tempore non illo , quo ter tibi funera centum , heu , nox una dedit , quae tibi summa fuit ; non Lusitanus quateret cum moenia latro figeret et portas lancea torta tuas . 
Ille tuus quondam magnus , tua gloria , ciuis infigor scopulo ! 
Corduba , solue comas et gratare tibi , quod te natura supremo adluit Oceano : tardius ista doles . 
Quisquis es ( et nomen dicam ? 
dolor omnia cogit ) , qui nostrum cinerem nunc , inimice , premis et non contentus tantis subitisque ruinis stringis in extinctum tela cruenta caput , crede mihi , uires aliquas natura sepulchris attribuit : tumulos uindicat umbra suos . 
Ipsos crede deos hoc nunc tibi dicere , Liuor , hoc tibi nunc Manes dicere crede meos : res est atra miser ; noli mea tangere fata : sacrilegae bustis abstinuere manus . 
Quisquis Cecropias , hospes , cognoscis Athenas , quae ueteris famae uix tibi signa dabunt , " Hasne dei " dices " caelo petiere relicto , regnaque partitis haec fuit una domus ? 
" Idem Agamemnonias dices cum uideris arces : " Haec uictrix uicta uastior urbe iacet ! 
" Hae sunt , quas merito quondam est mirata uetustas : magnarum rerum parua sepulchra uides . 
Carmina mortifero tua sunt suffusa ueneno et sunt carminibus pectora nigra magis . 
Nemo tuos fugiet , non uir non femina , dentes , aut puer aut aetas undique tuta senis . 
Vtque furens totas inmittit saxa per urbes , in populum , sic tu uerba maligna iacis . 
Sed solet insanos populus conpescere sanus et repetunt notum saxa remissa caput . 
In te nunc stringit nullus non carmina uates inque tuam rabiem publica Musa furit . 
Dum sua compositus nondum bene concutit arma miles , it e nostra lancea torta manu . 
Bellus homo ? 
et valide : capitalia crimina ludis deque tuis manant atra uenena iocis ! 
Sed tu perque iocum dicis uinumque : quid ad rem , si plorem , risus si tuus ista facit ? 
Quare tolle iocos : non est iocus esse malignum : numquam sunt grati , qui nocuere , sales . 
Litore diuerso Libyae clarissima longe nomina uix ullo condita sunt tumulo , Magnus et hoc Magno maior Cato . 
Quam procul a te aspicis heu cineres , Roma , iacere tuos ! 
Marmoreo Licinus tumulo iacet , at Cato nullo , Pompeius parvo . 
Credimus esse deos ? 
Saxa premunt Licinum , levat altum fama Catonem , Pompeium tituli . 
Credimus esse deos . 
Spes fallax , Spes dulce malum , Spes summa malorum , solamen miseris , qua sua fata trahunt ; credula res , quam nulla potest fortuna fugare , Spes stat in extremis officiosa malis . 
Spes vetat aeternis Mortis requiescere portis et curas ferro rumpere sollicitas . 
Spes nescit vinci , Spes pendet tota futuris ; mentitur , credi vult tamen illa sibi . 
Improba , mentis inops , rebus gratissima laesis , quas fovet et verti fata subinde docet ; sola tenet miseros in vita , sola morator , sola perit numquam , nec venit atque redit . 
Saepe bono rursusque malo blandissima semper , et quos decepit , decipit illa tamen . 
Instabilis , dubio divexat ad tempora motu , audax et clausum quae putet esse nihil , omnia promittit nota levitate deorum ; nil fixum et casus admonet esse leves . 
Naufragus hac cogente natat per foeda procellis aequora , cum mersas viderit ante rates ; captivus duras illa solante catenas perfert et victos vincere posse putat ; noxius infami districtus stipite membra sperat et a fixa posse redisse cruce . 
Spem iussus praebere caput paloque ligatus , cum micat ante oculos stricta securis , habet . 
Sperat et in saeva victus gladiator harena , sit licet infesto pollice turba minax ; et qui decenti iugulo tinctoria moto spem , quamvis lecto iam referatur , habet . 
Spes recipit carcer foribus praeclusus aenis ; spes et in horrendo robore parva manet . 
Spes Marium movit turpi se credere limo et tantum furto vivere velle virum ; haec illum Libyae penetrare in litora victae iussit ; et , o superi , quis fuit ille dies quo Marium vidit compar Cathago iacentem ! 
Tertia par illis nulla ruina fuit . 
Spes Magnum profugum toto discurrere in orbe iusserat et pueri regis adire pedes . 
Spes uni numquam potuit dare verba Catoni , mendacisque deae non tulit ille dolos . 
Quis non Spes audet ? 
Priamo post Hectora mansit ; Spes fuit uxori , Protesilae , tuae . 
Orpheus infernas speravit tollere leges Tartareum et cantu flectere posse canem . 
Spe duce per medias enavit Daedalus auras et nova mirantes terruit ales aves . 
Pasiphae quid non homini sperare licebit ? 
speravit torvo posse placere bovi . 
Sperat qui curvo sulcos perrumpit aratro ; sperat qui ventis vela ferenda dedit . 
Spes hamis pisces , laqueo captare volucres erudit ; haec orbem bella cruenta docet . 
Spes sequitur gravibus rastris mala rura domantem ; in nove se nulla cum ratione parat . 
Semper adulatur , semper male fida vagatur et populos urbes totaque regna capit . 
Desertos medicis Spes numquam deserit aegros ; confessi numquam spem posuere rei . 
Spes est quae classis diverso ex hoste coactas ducit ; Spes cupidos tollit in arma viros . 
Et dicit ' dura ! 
nec te praesentia vincant : fors varias mutat mobilitate vices ; incerto ludit casu Fortuna per orbem , et semper contra , quae fugit , atque redit ' . 
Invisus tibi sum : peream si , Maxime , miror : odi te , et , si vis , accipe cur faciam . 
Famam temptasti nostram sermone maligno laedere , fellitis , invidiose , iocis . 
Contra rem nuper pugnasti , livide , parvam : tu tamen in magna te nocuisse putas . 
Haec peream nisi sunt animi in te , Maxime , causa : odi , nec mentem res magis ulla iuvat , inque vicem ut facias curo , pereoque timore ne minus invisus sim tibi quam videor . 
Haec urbem circa stulti monumenta laboris quasque vides moles , Appia , marmoreas , Pyramidasque ausas vicinum attingere caelum , Pyramidas , medio quas fugit umbra die , et Mausoleum , miserae solacia mortis , intulit externum quo Cleopatra virum , concutiet sternetque dies , quoque altius extat quodque opus , hoc illud carpet edetque magis . 
Carmina sola carent fato mortemque repellunt ; carminibus vives semper , Homere , tuis . 
Nullum opus exsurgit quod non annosa vetustas expugnet , quod non vertat iniqua dies , tu licet extollas magnos ad sidera montes et calidas aeques marmore Pyramidas . 
Ingenio mors nulla iacet , vacat undique tutum ; inlaesum semper carmina nomen habent . 
Ausoniis numquam tellus violata triumphis icta tuo , Caesar , fulmine procubuit Oceanusque tuas ultra se respicit aras : qui finis mundo est , non erat imperio . 
Victa prius nulli , nullo spectata triumpho inlibata tuos gens iacet in titulos . 
Fabula visa diu medioque recondita ponto libera vistori quam cito colla dedit ! 
Euphrates ortus , Rhenus recluserat Arctos : Oceanus medium venit in imperium . 
Libera , non hostem , non passa , Britannia , regem externum , nostro quae procul orbe iaces , felix adversis et sorte oppressa secunda , communis nobis et tibi Caesar erit . 
Ultima cingebat Thybris tua , Romule , regna : hic tibi finis erat , religiose Numa . 
Et tua , Dive , tuo sacrata potentia caelo extremum citra constitit Oceanum . 
At nunc Oceanus geminos interluit orbes ; pars est imperii , terminus ante fuit . 
Mars pater et nostrae gentis tutela , Quirine , et magno positus Caesar uterque polo , cernitis ignotos Latia sub lege Britannos : sol citra nostrum flectitur imperium . 
Ultima cesserunt adaperto claustra profundo et iam Romano cingitur Oceano . 
Opponis frustra rapidum , Germania , Rhenum ; Euphrates prodest nil tibi , Parthe fugax . 
Oceanus iam terga dedit , nec pervius ulli Caesareos fasces imperiumque tulit : illa procul nostro semota exclusaque caelo alluitur nostra victa Britannis aqua . 
Semota et uasto disiuncta Britannia ponto cinctaque inaccessis horrida litoribus , quam pater inuictis Nereus uelauerat undis , quam fallax aestu circuit Oceanus , brumalem sortita polum , qua frigida semper praefulget stellis Arctos inocciduis , conspectu deuicta tuo , Germanice Caesar , subdidit insueto colla premenda iugo . 
Aspice confundat populos ut peruia Tethys : coniunctum est quod adhuc orbis et orbis erat . 
Sic et ames , mea lux , et rursus semper ameris , mutuus ut nullo tempore cesset amor . 
Solis ad occasus , solis sic ad ortus Hesperus hoc uideat , Lucifer hoc uideat . 
Si das saepe negas , si das saepe recusas et pede praeda tuo l . 
. 
o s Nox mihi tota data est h dampna peribunt amb . 
g s . 
debet l m . 
d . 
s . 
es . 
. 
. 
. 
cis . 
Promittis , mea uita , semel non amplius una alisi&d od Dum iaceam tecum permixtus corpore toto . 
tib sat n d . 
. 
Nempe quod ad a t mille malit h ti Lentus pe l arte fe semel , sed sine fine semel . 
O certe numero uinces me . 
rera . 
i a lit b . 
s . 
. 
p . 
. 
ego . 
Serranum Vegetumque simul iunctumque duobus Herogenen , caros aspice Geryonas . 
Esse putas fratres : tanta pietate fruuntur ; immo neges : sic est in tribus unus amor . 
Triga mihi paucos inter dilecta sodales , triga sodalicii pars bene magna mei ! 
Iam libet ad lusus lasciuaque furta reuerti ; ludere , Musa , iuuat : Musa seuera , uale ! 
Iam mihi narretur tumidis Arethusa papillis , nunc astricta comas nunc resoluta comas et modo nocturno pulsans mea limina signo intrepidos tenebris ponere docta pedes ; nunc , collo molles circum diffusa lacertos , ut flectat niueum semisupina latus inque modos omnes , dulces imitata tabellas , transeat et lecto pendeat illa meo nec pudeat quicquam , sed me quoque nequior ipso exultet toto non requieta toro . 
Non deerit Priamum qui defleat , Hectora narret : ludere , Musa , iuuat : Musa seuera , uale ! 
O sacros uultus Baccho uel Apolline dignos , quos uir , quos tuto femina nulla uidet ! 
O digitos , quales pueri uel uirginis esse vel potius credas uirginis esse deae ! 
Felix si qua tuum conrodit femina collum , felix , quae labris liuida labra facit , quaeque puella tuo cum pectore pectora ponit et linguam tenero lassat in ore suam . 
Esse tibi uideor demens quod carmina nolim scribere patricio digna supercilio ? 
quod Telamoniaden non aequo iudice uictum praeteream et pugnas , Penthesilea , tuas ? 
quod non aut magni scribam primordia mundi aut Pelopis currus aut Diomedis equos ? 
Aut ut Achilleis infelix Troia lacertis quassata Hectoreo uulnere conciderit ? 
Vos mare temptetis , uos detis lintea uentis : me uehat in tutos parua carina lacus . 
Ne miserere sacri deformia busta Catonis : visuntur magni parua sepulchra Iouis . 
Est mihi rus paruum , fenus sine crimine paruum ; sed facit haec nobis utraque magna quies . 
Pacem animus nulla trepidus formidine seruat nec timet ignauae crimina desidiae . 
Castra alios operosa uocent sellaeque curules et quicquid uana grandia mente mouent . 
Pars ego sim plebis , nullo conspectus honore , dum uiuam dominus temporis ipse mei . 
Insanus uobis uideor ; nec deprecor ipse , quominus hoc uidear . 
Cur tamen hoc uideor ? 
Dicite nunc : ' quod semper amas , quod semper amasti ' . 
Hic furor , hic , superi , sit mihi perpetuum ! 
Quaedam me ( si credis ) amat : sed dissilit , ardet non sic , non leuiter , sed perit et moritur . 
Dum fugiet gratis quaedam simul atque rogauit , ostendam quam non semper , amatus , amem . 
Cum cretam sumit , faciem Sertoria sumit ; perdidit ut cretam , perdidit et faciem . 
Quisquis adhuc nondum fortunae mobile regnum nec sortem uarias credis habere uices , aspice Alexandri positum ( memorabile ! 
) corpus : abscondit tantum putris harena uirum . 
Iunxit magnorum casus fortuna uirorum : hic paruo , nullo conditus ille loco est . 
Ite , nouas toto terras conquirite mundo : nempe manet " magnos " paruula terra duces . 
Quid saeuis ? 
Cypare domiti modo terga iuuenci quid premis et tenerum currere cogis equum ? 
Dum stupet ac nouus est et adhuc non nouit amorem , parce : premendus erit , cum ueteranus erit . 
Ante rates Siculo discurrent aequore siccae et deerit Libycis putris harena uadis , ante niues calidos demittent fontibus amnes et Rhodanus nullas in mare ducet aquas , ante mari gemino semper pulsata Corinthos confundet fluctus peruia facta duos , ante feri ceruis submittent colla leones saeuaque dediscet proelia toruus aper , Medus pila geret , pharetras Romana iuuentus , fulgebit rutilis India nigra crocis , quam mihi displiceat uitae fortuna quietae aut credat dubiis se mea puppis aquis . 
Sic mihi sit frater maiorque minorque superstes et de me doleant nil nisi morte mea ; sic illos uincam , sic uincar rursus amando , mutuus inter nos sic bene certet amor ; sic dulci Marcus qui nunc sermone fritinnit , facundo patruos prouocet ore duos . 
Xerses magnus adest ; totus comitatur euntem orbis . 
Quid dubitas , Graecia , ferre iugum ? 
Mundus iussa facit : solem texere sagittae , calcatur pontus , fluctuat altus Athos . 
Quod tua mille domus solidas habet alta columnas , quod tua marmoreo ianua poste nitet , aurea quod summo splendent laquearia tecto , imum crusta tegit quod pretiosa locum , atria quod circa diues tegit omnia cultus : hoc animos tollit nempe , beate , tuos ? 
Aedibus in totis gemmae licet omnia claudant , turpe est nil domino turpius esse suo . 
Non est ( falleris ) haec beata , non est , quam uos creditis esse , uita ; non est fulgentes manibus uidere gemmas aut testudineo iacere lecto aut pluma latus abdidisse molli aut auro bibere et cubare cocco , regales dapibus grauare mensas et , quidquid Libyco secatur aruo , non una positum tenere cella , nec vano populi favore magni : sed nullos trepidum timere casus et stricto nihil aestuare ferro . 
Hoc quisquis poterit , licebit ille fortunam moueat loco superbus . 
Ablatus mihi Crispus est , amici , pro quo , si pretium dari liceret , nostros diuiderem libenter annos . 
Nunc pars optima me mei reliquit , Crispus , praesidium meum , uoluptas , pectus , deliciae : nihil sine illo laetum mens mea iam putabit esse . 
Consumptus male debilisque uiuam : plus quam dimidium mei recessit . 
Formosa es , fateor , diues generosa uenusta : confitear , si uis , omnia . 
Redde uicem : nempe parum casta es , nempe es deprensa . 
Negabis : res uenit ad lites . 
Rursus et illa : ' nego ' . 
Dic potius : ' sed nempe semel , sed nempe puella ; et cum deprensa quis nisi frater erat ? 
' Frater erat ? 
' Nihil est , fecit quia Iuppiter illud ' . 
Sed ( quid non fecit Iuppiter ? 
) hoc facitis ! 
Graecia bellorum longa succisa ruina concidit , inmodice uiribus usa suis . 
Fama manet , fortuna perit : cinis ipse iacentis visitur , et tumulo est nunc quoque sacra suo . 
Exigua ingentis retinet uestigia famae et magnum infelix nil nisi nomen habet . 
Sic tua sit , quamcumque tuam uis esse puellam , sic quamcumque uoles mutuus ignis edat , sic numquam dulci careant tua pectora flamma et sic laesuro semper amore uacent ; vince mero curas et , quidquid forte remordet , comprime deque animo nubila pelle tuo . 
Nox curam , si prendit , alit : male creditur illi cura , nisi a multo marcida facta mero . 
Iuratum tibi me cogis promittere , Galla , ne narrem . 
Iura rursus et ipsa mihi , ne cui tu dicas nimium est lex dura ; remittam : praeterquam si uis dicere , Galla , uiro ! 
Nescio quo stimulante malo pia foedera rupi : non capiunt uires crimina tanta meae . 
Institit et stimulis ardentibus inpulit actum siue fuit fatum seu fuit ille deus . 
Arguimus quid uana deos ? 
uis , Delia , uerum ? 
qui tibi me dederat , idem et ademit amor . 
Garrula ( quod totis resonas mihi noctibus ) auris , nescio quem dicis nunc meminisse mei . 
' Hic quis sit , quaeris ? 
resonant tibi noctibus aures , et resonant totis : Delia te loquitur ' . 
Non dubie loquitur me Delia : mollior aura venit et exili murmure dulce fremit . 
Delia non aliter secreta silentia noctis summissa ac tenui rumpere uoce solet , non aliter teneris collum complexa lacertis auribus admotis condita uerba dare . 
Agnoui : uerae uenit mihi uocis imago , blandior arguta tinnit in aure sonus . 
Ne cessate , precor , longos gestare susurros , dum loquor haec : iam uos opticuisse querar . 
Sic me custodi , Cosconia : neue ligata vincula sint nimium neue soluta nimis . 
Effugiam laxata nimis , nimis aspera rumpam , sed neutrum faciam , commoda si fueris . 
Alter Niliaco tumulo iacet , alter Hibero , tertius Eois partibus occubuit . 
Omnis habet Magnos mundi plaga . 
Dis ita uisum est : partem quisque suam nunc quoque uictus habet . 
Patria , diuerso terrarum litore Magnos spectas compositos , heu , sine nominibus , Europaque Asiaque simul Libyaque sepultos : victores uicta sic potiuntur humo ! 
Diuersis iuuenes Asia atque Europa sepulchris distinet ; infida , Magne , iaces Libya . 
Distribuit Magnos mundo Fortuna sepultos , Ne sine Pompeio terra sit ulla suo . 
Occidere simul Cascae , simul occubuere dextra quisque sua , qua scelus ausus erat . 
Castra eadem fouere , locus quoque uulneris idem ; Partibus affructis uictus uterque iacet . 
Quanta fuit mentis , tanta est concordia fati , et tumulus cinerem paruus utrumque tegit . 
Par fratrum multo celebrandum carmine uatum , Vna si fierent parte minus gemini ! 
Semper munditias , semper , Basilissa , decores , semper dispositas arte decente comas et comptos semper uultus unguentaque semper , omnia sollicita culta uidere manu non amo ; neglectam , mihi se quae comit amica , se det : inornata simplicitate ualet . 
Vincula nec curet capitis discussa soluti et coram faciem mel habet illa suam . 
Fingere se semper non est confidere amori . 
Quid , quod saepe decor , cum prohibetur adest ? 
Ante dies multos nisi te , Basilissa , rogaui , et nisi praemonui , te dare posse negas . 
Vt subito creuere , solent ex tempore multe quam scriptae melius cedere deliciae . 
Cur differs , mea lux , rogata semper ? 
Cur longam petis aduocationem ? 
Primum hoc artificis scelus puellae est , deinde est difficile et laboriosum in tentigine tam diu morari . 
Nil est praeterea , puella , nil est Deprensa melius fututione . 
Hic , quem cernis , Athos inmissis peruius undis flexibus obliquis circumeundus erat . 
Accepit magno deductum Nerea fluctu perque latus misit maxima bella suum . 
Sub tanto subitae sonuerunt pondere classes : caeruleus cana sub niue pontus erat . 
Idem commisit longo duo litora ponte Xerses , et fecit per mare miles iter . 
Quale fuit regnum , mundo noua ponere iura ! 
' Hoc terra fiat , hac mare ' dixit ' eat ' . 
Venerat Eoum quatiens Antonius orbem et coniuncta suis Parthica signa gerens , dotalemque petens Romam Cleopatra Canopo . 
hinc Capitolino sistra minata Ioui , hinc inuicta deo fidebat Caesare Roma , quae tunc paene suo pondere lapsa ruit . 
Deserta est tellus , classis contexerat aequor , omnia permixti plena furoris erant . 
Fratribus heu fratres , patribus concurrere natos impia sors belli fataque saeua iubent . 
Hic generum , socerum ille petit , minimeque cruentus qui fuit , is sparsus sanguine ciuis erat . 
Maeuius , a castris miles melioribus , ausus hostilem in saltu praecipitare ratem , in damnum felix et uictor ut impius esset , nescius occiso fratre superbus erat . 
Dum legit exuuias hostiliaque arma reuellit , fraternos uultus oraque maesta uidet . 
Quod fuerat uirtus , factum est scelus . 
Haeret in arte miles et a manibus mittere tela timet . 
Ille ferox : ' quid lenta , manus ? 
nunc denique cessem ? 
Iustius hoste tibi qui moriatur adest . 
Fraternam res nulla potest defendere caedem ; mors tua sola potest : morte luenda tua est . 
Scilicet ad patrios referes spolia ampla penates : ad patrem uictor non potes ire tuum , sed potes ad fratrem : nunc fortiter utere telo ! 
Impius hoc telo es , hoc potes esse pius . 
Viuere si poteris , potuisti occidere fratrem . 
Nescisti ; sed scis : haec mora culpa tua est . 
Viximus aduersis , iaceamus partibus isdem ' . 
Dixit , et in dubio est utrius ense cadat . 
' Ense meo moriar ? 
iaculatus morte nefanda , cui moreris , ferrum quo moriare dabit ' . 
Dixit et in fratrem fraterno concidit ense . 
Victorem et uictum condidit una manus . 
Sicine componis populos , Fortuna , furentis ut uinci leuius , uincere sit grauius ? 
Occisum credens gaudebat Maeuius hostem ; infelix fratris uulnere laetus erat . 
Nec licuit non nosse nefas : dum membra cruenti nudat , in exuuias incidit ipse suas . 
Et scelus et fratrem pariter cognouit et amens ' hoc age ' , ait , ' maius nunc tibi restat opus : vincere uictorem debes , defendere fratrem . 
Cessas ? 
ad facinus quam modo fortis eras ! 
Terram , iura , deos , bellum iam polluis ipsum : quod ciuile fuit , sic quoque culpa grauis . 
His manibus patriae tu tam pia signa requiris miles , in Antoni dignior ire rates ? 
Eripuit uirtus pietatem , reddere uirtus debet : qua rapuit , hac reparanda uia est . 
Quid moror absolui ? 
' Dixit , gladioque cruento incubuit , iungens fratris ad ora sua . 
Sic , Fortuna , regas semper ciuilia bella , ut uictor uicto non superesse uelit . 
Phoebe , faue coeptis nil grande petentibus aut quod a te transferri turba maligna uelit . 
Diuitias auerte ; alios praetura sequatur optantes , alios gratia magna iuuet . 
Hic praefectus agat classes alienaque castra laetus sollicita sollicitate roget ; bis senos huius metuat prouincia fasces ; audiat hic plausus ter geminante manu . 
Pauperis arua soli securaque carmina curem , nec sine fratre mihi transeat una dies . 
Otia contingant pigrae non sordida uitae , Nec timeat quidquam mens mea nec cupiat , ignotumque diu soluat non aegra senectus ossaque compositi frater uterque legat . 
Graecia bellorum longa succisa ruina Concidit , immodice uiribus usa suis . 
Fama manet , fortuna perit : cinis ipse iacentis Uisitur , et tumulo est nunc quoque sacra suo Exigua ingentis retinet uestigia famae Et magnum infelix nil nisi nomen habet . 
Sic tua sit , quamcunque tuam uis esse puellam , Sic quamcunque uoles mutuus ignis edat , Sic numquam dulci careant tua pectora flamma Et sic laesuro semper amore uacent : Uince mero curas et , quidquid forte remordet , Comprime deque animo nubila pelle tuo . 
Nox curam , si prendit , alit : male creditur illi Cura , nisi a multo marcida facta mero . 
Iuratum tibi me cogis promittere , Galla , Ne narrem . 
Iura rursus et ipsa mihi , Ne cui tu dicas , nimium est lex dura ; remittam : Praeterquam si uis dicere , Galla , uiro ! 
Nescio quo stimulante malo pia foedera rupi . 
Non capiunt uires crimina tanta meae . 
Institit et stimulis ardentibus impulit actum Siue fuit fatum , seu fuit ille deus . 
Arguimus quid uana deos ? 
uis , Delia , uerum ? 
Qui tibi me dederat , idem et ademit : amor . 
Garrula , quid totis resonas mihi noctibus , auris ? 
Nescio quem dicis nunc meminisse mei . 
" Hic quis sit , quaeris ? 
resonant tibi noctibus aures , Et resonant totis ? 
Delia te loquitur . 
" Non dubie loquitur me Delia : mollior aura Uenit et exili murmure dulce fremit . 
Delia non aliter secreta silentia noctis Summissa ac tenui rumpere uoce solet , Non aliter teneris collum complexa lacertis Auribus admotis condita uerba dare . 
Agnoui : uerae uenit mihi uocis imago , Blandior arguta tinnit in aure sonus . 
Ne cessate , precor , longos gestare susurros ! 
Dum loquor haec , iam uos obticuisse queror . 
Sic me custodi , Cosconia : neue ligata Uincula sint nimium neue soluta nimis . 
Effugiam laxata nimis , nimis aspera rumpam , Sed neutrum faciam , commoda si fueris . 
Alter Niliaco tumulo iacet , alter Hibero , Tertius Eois partibus occubuit . 
Omnis habet Magnos mundi plaga . 
dis ita uisum est : Partem quisque suam nunc quoque uictus habet . 
Patria , diuerso terrarum litore Magnos Spectas compositos heu sine nominibus , Europaque Asiaque simul Libyaque sepultos . 
Uictores uicta sic potiuntur humo ! 
Diuersis iuuenes Asia atque Europa sepulcris Distinet ; infida , Magne , iaces Libya . 
Distribuit Magnos mundo Fortuna sepultos , Ne sine Pompeio terra sit ulla suo . 
Occidere simul Cascae , simul occubuere , Dextra quisque sua , qua scelus ausus erat . 
Castra eadem fouere , locus quoque uulneris idem ; Partibus afflictis uictus uterque iacet . 
Quanta fuit mentis , tanta est concordia fati , Et tumulus cinerem paruus utrumque tegit . 
Par fratrum multo celebrandum carmine uatum , Una si fierent parte minus gemini ! 
Semper munditias , semper , Basilissa , decores , Semper dispositas arte decente comas Et comptos semper uultus unguentaque semper , Omnia sollicita compta uidere manu , Non amo ; neglectam , mihi se quae comit amica , Se det : inornata simplicitate ualet . 
Uincula nec curet capitis discussa soluti Et coram faciem : mel habet illa suum . 
Fingere se semper non est confidere amori . 
Quid , quod saepe decor , cum prohibetur , adest ? 
Ante dies multos nisi te , Basilissa , rogaui nisi praemonui , te dare posse negas . 
Ut subito creuere , solent ex tempore multae Quam scriptae melius cedere deliciae . 
Cur differs , mea lux , rogata , semper ? 
Cur longam petis aduocationem ? 
Primum hoc artificis scelus puellae est , Deinde est difficile et laboriosum In tentigine tam diu morari . 
Nil est praeterea , puella , nil est Deprensa melius fututione . 
Hic , quem cernis , Athos immissis peruius undis Flexibus obliquis circumeundus erat . 
Accepit magno deductum Nerea fluctu Perque latus misit maxima bella suum . 
Sub tanto subitae sonuerunt pondere classes , Caeruleus cana sub niue pontus erat . 
Idem commisit longo duo litora ponte Xerses , et fecit per mare miles iter . 
Quale fuit regnum , mundo noua ponere iura ! 
" Hoc terrae fiat , hac mare " dixit " eat " . 
Uenerat Eoum quatiens Antonius orbem Et coniuncta suis Parthica signa gerens , Dotalemque petens Romam Cleopatra Canopo . 
Hinc Capitolino sistra minata Ioui , Hinc inuicta deo fidebat Caesare Roma , Quae tunc paene suo pondere lapsa ruit . 
Deserta est tellus , classis contexerat aequor , Omnia permixti plena furoris erant . 
Fratribus heu fratres , patribus concurrere natos Impia sors belli fataque saeua iubent . 
Hic generum socerumue petit , minimeque cruentus Qui fuit , is sparsus sanguine ciuis erat . 
Maeuius , a castris miles melioribus , ausus Hostilem saltu praecipitare ratem , In damnum felix et uictor ut impius esset , Nescius occiso fratre superbus erat . 
Dum legit exuuias hostiliaque arma reuellit , Fraternos uultus oraque maesta uidet . 
Quod fuerat uirtus , factum est scelus . 
haeret in hoste Miles et e manibus mittere tela timet . 
Ille ferox : " quid lenta manus ? 
nunc denique cessem ? 
Iustius hoste tibi qui moriatur adest . 
Fraternam res nulla potest defendere caedem ; Mors tua sola potest ; morte luenda tua est . 
Scilicet ad patrios referes spolia ampla penates ? 
Ad patrem uictor non potes ire tuum , Sed potes ad fratrem . 
nunc fortiter utere telo ! 
Impius hoc telo es , hoc potes esse pius . 
Uiuere si poteris , potuisti occidere fratrem ! 
Nescisti : sed scis : haec mora culpa tua est . 
Uiximus aduersis , iaceamus partibus isdem . 
" Dixit , et in dubio est , utrius ense cadat . 
" Ense meo moriar iagulatus morte nefanda ? 
Cui moreris , ferrum quo moriare dabit . 
" Dixit et in fratrem fraterno concidit ense . 
Uictorem et uictum condidit una manus . 
Sicine componis populos , Fortuna , furentis Ut uinci leuius , uincere sit grauius ? 
Occisum credens gaudebat Maeuius hostem : Infelix fratris uulnere laetus erat . 
Nec licuit non nosse : ferox dum membra cruenti Nudat , in exuuias incidit ipse suas . 
Et scelus et fratrem pariter cognouit et amens " Hoc age " , ait , " maius nunc tibi restat opus . 
Uincere uictorem debes , defendere fratrem . 
Cessas ? 
ad facinus quam modo fortis eras ! 
Terram , iura , deos , bellum iam polluis ipsum : Quod ciuile fuit , sic quoque culpa grauis . 
His manibus patriae tu tam pia signa sequeris Miles , in Antoni dignior ire rates ? 
Eripuit uirtus pietatem , reddere uirtus Debet : qua rapuit , hac reparanda uia est . 
Quid moror absolui ? 
" Dixit , gladioque cruento Incubuit , iungens fratris ad ora sua . 
Sic , Fortuna , regas semper ciuilia bella , Ut uictor uicto non superesse uelit ! 
Cura labor , meritum , sumpti pro munere honores , Ite , alias posthac sollicitate animas ! 
Ite procul a uobis deus euocat . 
ilicet actis Rebus terrenis , hospita terra , uale . 
Corpus , auara , tamen sollemnibus accipe saxis : Namque animam caelo reddimus , ossa tibi . 
Phoebe , faue coeptis nil grande petentibus aut quod A te transferri turba maligna uelit . 
Diuitias auerte ; alios praetura sequatur Optantes , alios gratia magna iuuet . 
Hic praefectus agat classes alienaque castra Laetus sollicita sollicitate roget , Bis senos huius metuat prouincia fasces ; Audiat hic plausus ter geminante manu . 
Pauperis arua soli securaque carmina curem , Nec sine fratre mihi transeat una dies . 
Otia contingant pigrae non sordida uitae , Nec timeat quidquam mens mea nec cupiat ; Ignotumque diu soluat non aegra senectus Ossaque compositi frater uterque legat . 
