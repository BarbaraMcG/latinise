Versificaturo quaedam tibi tradere curo Schemata verborum studio celebrata priorum , Quae sunt in prosa quoque non minimum speciosa . 
Si potes his veluti gemmis aut floribus uti , Fiet opus clarum velut hortus deliciarum , Quo diversorum fragrantia spirat odorum , Nec deerit fluctus florum de germine ductus , Mens auditoris persuasa nitore coloris . 
Sed si forte rudis vixdum vulgaria cudis , Cum sibi res multas petat haec et quaeque facultas , Prima prius disce , fias ut idoneus hisce : Parvis imbutus temptabis grandia tutus . 
Exemplis igitur quia sic bene res aperitur , Singula monstravi , per singula praetitulavi Nomina cum glossis , quibus haec dinoscere possis . 
REPETITIO Tu mihi lex , mihi rex , mihi lux , mihi dux , mihi vindex ; Te colo , te laudo , te glorifico , tibi plaudo . 
Femina iustitiam produxit , femina culpam ; Femina vitalem dedit ortum , femina mortem . 
CONVERSIO Tu solus Deus es , bonus es , pius es , sapiens es , Qui terram portas , mare portas , sidera portas , Quem mare , terra , polus nequeunt portare vel aer . 
COMPLEXIO Complexio est , quae utramque complectitur exornationem , quam ante exposuimus , ut et repetatur idem verbum saepius et crebro ad idem postremum revertamur , hoc modo : Qui sunt qui pugnant audaciter ? 
Andegavenses . 
Qui sunt qui superant inimicos ? 
Andegavenses . 
Qui sunt qui parcunt superatis ? 
Andegavenses . 
Egregios igitur livor neget Andegavenses . 
TRADUCTIO Si nihil in vita iucundius est tibi vita , Indecorem vitam perages virtute relicta . 
Cur illum curas , qui multas dat tibi curas ? 
Semper amare velim , si quid nihil insit amari . 
CONTENTIO In luctu rides , inter convivia luges . 
Mane petis lectum , dimittis vespere tectum . 
Pax est , arma fremis ; bellum , pro pace precaris . 
Cum debes clamare , taces ; cum parcere , clamas . 
Urbem rure cupis , laudas bona ruris in urbe . 
EXCLAMATIO O Asiae flos , Troia potens ! 
O gloria quae nunc In cineres collapsa iaces ! 
Ubi regia proles Ex Hecuba Priami veniens a sanguine divum ? 
O Hector , quondam Troum fortissime frustra , Coniugis in facie defectorumque parentum Hostiles proprio foedasti sanguine currus ! 
Hanc adeo patriae cladem tua , perfide pastor , Navibus invexit diis exsecrata voluptas ! 
RATIOCINATIO Ratiocinatio est , per quam ipsi a nobis rationem poscimus , quare quidque dicamus , et crebro nosmet a nobis petimus uniuscuiusque propositionis explanationem , hoc modo : Dives avarus eget . 
Per quid ? 
Quia , cum petit usus , Tangere parta timet . 
Cur ? 
Ne minuatur acervus . 
Cur metuit n Iinui ? 
Quia mavult crescere . 
Quare ? 
Non esset vitium , si non ratione careret . 
PUNENTIA Sententia est oratio sumpta de vita , quae aut quid sit aut quid esse oporteat in vita breviter ostendit , hoc modo : Cui satis est quod habet , satis illum constat habere ; Cui non , est quod habet satis , illum constat egere . 
so Ergo facit virtus , non copia sufficientem , Et non paupertas , sed mentis hiatus egentem . 
CONTRARIUM Qui sibi non parcit , mihi vel tibi quomodo parcet ? 
Qui sua divulgat probra , credis quod tua celet ? 
An metues aegrum quem sanum despiciebas ? 
An soli cedes quem cum socio superabas ? 
MEMBRUM Et me laedebas et nil tibi proficiebas Et nostros super his inimicos laetificabas . 
ARTICULUS Armis , classe , cibo dives mala castra petisti ; Solus , inermis , inops , inglorius ecce redisti ; Ferro , peste , fame consumptus es et periisti . 
SIMILITER CADENS Fac tibi fortunam , festina frangere lunam , Et contra fatum faciet te cura beatum . 
SIMILITER DESINENS Censu ditari , virtute petis vacuari ; Sed nec dives eris donec virtute carebis . 
Molliter affaris , fallaciter insidiaris ; Inquiris blande , prodis commissa nefande . 
COMMIXTUM Criminis est formam componere , spernere famam , Scortum sectari , mirum cunnum vocitari . 
ANNOMINATIO Hic qui magnanimum se vult fortemque videri Corde pavet leporis , cum territet ore leonis , Sicut damma fugit , quasi bos ad vulnera mugit . 
Curia , curarum genitrix nutrixque malorum , Iniustis iustos , inhonestis aequat honestos . 
SUBIECTIO Quae tibi causa fugae ? 
Numquid flagra ? 
Nulla dabantur . 
An labor ? 
Ast Lido somnoque madere solebas . 
Numquid forte fames ? 
Tu fercula percipiebas . 
Num frigus ? 
Vestes mutabas luce profesta . 
Ergo flagitii te conscia mens agitabat . 
Quidnam deprensus facerem ? 
Fugeremne ? 
Sed hostis Vectus equo peditem caperet . 
Veniamne precarer ? 
At crudelis erat . 
Pugnarem ? 
Fortior ille . 
GRADATIO Hic quamcumque videt cupit et quamcumque cupivit Allicit ; allec tam vitiat , prodit vitiatam . 
Ni virtus laudem , laus invidiam peperisset , Androgeus sospes ad Gnosia regna redisset ; Sed virtus laudem , laus invidiam generavit ; Invidiae telis pars hunc superata necavit . 
DEFINITIO Prodigus ut largo , sic parcus distat avaro . 
Prodigus est animi vitio retinenda profundens ; Largus , qui sumptum facit ex ratione libenter ; Parcus , qui retinet quidquid non postulat usus ; Qui retinet cupide quod res deposcit , avarus . 
TRANSITIO Audistis qualem se praestitit iste parenti ; Nunc qualis fuit ipse parens audite vicissim , Ut dignus nec prole queat nec patre videri . 
CORRECTIO Postquam vidit amans , immo veracius amens , Hanc attrectari delinirique volentem , Ceu lupus , aut potius catulis orbata leaena , Involat os hominis , rapit illam , diripit illam , Scilicet oblitus decoris , quin immo decoris . 
OCCUPATIO Quid referam ? 
Quantis tua sit maculata iuventus Flagitiis ? 
Quotiens sis publica Vera passus ? 
Praetereo caedes , penuria , furta , rapinas . 
Ad finem propero . 
Quis enim , si cuncta referre Aut libare velim , lassandas praebeat aures ? 
DISIUNCTUM Romanus populus Gallos in Caesare vicit , Sub duce Pompeio Mithridatica regna subegit , Hannibalis vires Scipionis nomine fregit . 
Aut morbo species cadit , aut aetate fatiscit . 
CONIUNCTUM Aut aetas formae decus atterit aut valetudo . 
ADIUNCTUM Morbo vel senio formae decus evacuatur . 
Exstingunt speciem seu morbus sive senectus . 
CONDUPLICATIO Tune patrem gladio , crudelis nata , necasti ? 
Tune patrem , pro quo fuerat tibi mors obeunda ? 
Num refugis lucem , fex et contagio vitae ? 
Num refugis ? 
Numquid si iudex parcere vellet , Non tibi deberes manibus consciscere mortem ? 
COMMUTATIO Nulla tacenda loqui vel nulla loquenda tacere , Qui sapiens iubeat , cum supra nos sit utrumque ? 
Quisve iubens sapiat , curi quod iubet , hoc nequit ipse ? 
DUBITATIO Tu mihi te confers , homo . 
. . quo te nomine dicam ? 
Haesito . 
Si dicam ' spurcissime ' , non enit aequum . 
Si ' scelus ' appellem , minus est . 
Deformior an sis Nequior ignoro . 
Non hoc mihi , nec placet illud . 
DISSOLUTUM Dissolutum est , quod , coniunctionibus verborum e medio sublatis , separatis partibus effertur , hoc modo : Dilige cognatos , caros venerare parentes , Subditus esto Deo , mandatis legis oboedi . 
PRAECISIO Te non est aequum certamen ponere mecum , Propterea quod me populus . 
. . sed dicere nolo , Ne cui , magna loquens , videar spirare superbum ; Te vero plagis ignominiaque notavit . 
Haec tu nunc audes ? 
Qui nuper in aede sacrata Sollemnique die . 
. . sed praestat parcere verbis , Ne , te digna ferens , offendam iudicis aures . 
CONCLUSIO Si Troiam non posse capi responsa ferebant Absque Philoctetae , quibus occidit ipse , sagittis Haeque nihil Troiae Paridis nece plus nocuerunt , Nimirum Paridis mors est eversio Troiae . 
Haec tibi de multis , ne multa forent onerosa , Primum pauca dedi , quasi fercula deliciosa . 
Singula distinguens facili brevitate notavi , Quae quo plana forent , magis haec placitura putavi . 
Si gustata placent et adhuc gustanda petuntur , Cetera quae restant , me dispensante , dabuntur . 
Sed prius haec debes studio versare frequenti , Ut velut his vacuae committas cetera menti . 
Interea , tamquam speculum formamque poetae , Rerum naturam , qui scribere vultis , habete , Cuius ad exemplar , veluti qui pingere discit , Aptet opus proprium quisquis bene fingere gliscit . 
Ars a natura , ratione ciente , profecta , Principii formam proprii servare laborat . 
Ergo qui laudem sibi vult scribendo parare , Sexus , aetates , affectus , condiciones , Sicut sunt in re , studeat distincta referre . 
Haec spernens Bavius , haec servans fiet Homerus . 
