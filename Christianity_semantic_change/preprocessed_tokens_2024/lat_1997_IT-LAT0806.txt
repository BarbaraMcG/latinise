Art . 
Congregatio pro Doctrina Fidei munus habet doctrinam de fide ac moribus in universo catholico orbe promovendi atque tutandi . 
Quo in fine persequendo , ipsa servitium praebet veritati , cum ius defendat Populi Dei recipiendi nuntium Evangelii in sua genuinitate et integritate . 
Quapropter , ne fides ac mores detrimentum patiantur ob errores quomodocumque vulgatos , eadem officio quoque adstringitur excutiendi scripta ac sententias , quae rectae fidei contraria aut insidiosa videantur . 
Art . 
Ceterum haec primaria sollicitudo pastoralis ad omnes Ecclesiae Pastores pertinet , quibus , sive singulis , sive in Conciliis particularibus vel in Conferentiis Episcopalibus adunatis , ius et officium est vigilandi , ne detrimentum afferatur rectae fidei aut moribus fidelium , qui ipsorum curae sunt commissi . 
Quam ad rem , ipsi uti possunt etiam Commissionibus Doctrinalibus , quae ut instrumentum consultivum institutae sunt , ut iisdem Conferentiis Episcopalibus et singulis Episcopis auxilium afferant in eorum pro doctrina fidei sollicitudine . 
Restat utcumque firmum principium , quod Sancta Sedes semper intervenire potest , atque de more intervenit , cum influxus cuiusdam scripti fines alicuius Conferentiae Episcopalis egreditur , aut etiam periculum fidei peculiarem induit gravitatem . 
Praevium examen Art . 
Doctrinae aut scripta significata , utcumque vulgata , ad curam et sollicitudinem Officii competentis subiciuntur , quod quidem eadem ad Congressus examen submittit . 
Postquam quaestionis gravitas perpensa est , Congressus statuit utrum necesse sit necne studium ab Officio institui . 
Studium Officio commissum Art . 
Scriptum , post eius authenticitatem comprobatam , accurato examini subicitur , uno vel pluribus Consultoribus cooperantibus , non exceptis aliis rei peritis . 
Art . 
Exitus examinis Congressui praesentatur , qui decernit utrum idem sufficiat ad interveniendum apud loci Auctoritates , an examen profundius peragi debeat iuxta modos praevisos , qui sunt : examen ordinarium vel examen peractum urgenti forma procedendi . 
Art . 
Normae huius iudicii inducendae sunt ex errorum , qui forte reprehendantur , evidentia , gravitate , divulgatione , influxu et periculo damni , quod fidelibus immineat . 
Art . 
Congressus , si studium peractum iudicaverit sufficiens , potest casum Ordinario directe committere et per ipsum Auctori notificare quaestiones doctrinales , quae in eius scripto continentur . 
Quo in casu , Ordinarius invitatur ut quaestionem profundius inspiciat et ab Auctore necessarias explicationes postulet , quae postea iudicio Congregationis sunt subiciendae . 
Examen ordinaria forma peragendum Art . 
Examen ordinarium adhibetur , cum scriptum aliquos errores doctrinales graves continere videtur , quorum agnitio attentam discernendi aciem requirit ; eius tamen influxus negativus inter fideles urgere peculiari modo non videtur . 
Ipsum duas phases complectitur : phasem internam , quae investigatione praevia constituitur in Congregationis sede peragenda , et phasem externam , quae contestationem et colloquium praevidet cum Auctore . 
Art . 
Congressus duos aut plures peritos designat , qui scripta de quibus agitur examinent , suam sententiam expriment et decernant , num textus sit cum doctrina Ecclesia conformis . 
Art . 
Idem Congressus ; Relatorem pro Auctore ; nominat , qui in spiritu veritatis positivos doctrinae adspectus et merita Auctoris indicet , cooperetur ad sensum genuinum opinionis interpretandum in contextu theologico generali , et de influxu opinionum Auctoris iudicium proferat . 
Quam ad rem , ipse ius habet inspiciendi omnia acta , quae ad quaestionem pertineant . 
Art . 
Relatio Officii , in qua continentur omnes notitiae etiam praecedentes utiles ad casum examinandum , peritorum sententiae et praesentatio ; Relatoris pro Auctore ; Consultorum Consilio distribuitur . 
Art . 
Ad Consultorum Consilium invitari possunt , praeter Consultores , ; Relatorem pro Auctore ; et Ordinarium ipsum , qui tamen substitui nequit et secreto devincitur , etiam periti qui sententias paraverunt . 
Discussio initium capit ab expositione ; Relatoris pro Auctore ; , qui summam quaestionis praesentat . 
Post eum , Ordinarius Auctoris , periti et unusquisque Consultor , voce at scripto , suam sententiam proferunt de iis quae in textu examinato continentur . 
Deinde ; Relator pro Auctore ; et periti respondere poterunt animadversionibus , quae forte fiant , et res ipsas clarius explanare . 
Art . 
Peracta disceptatione , soli Consultores in aula permanent pro generali suffragatione de examinis exitu , ut decernent utrum in textu errores deprehendantur , an periculosae opiniones , eas certo demonstrando , prae oculis habitis variis categoriis veritatis , quas continet ; Professio fidei ; . 
Art . 
Tota positio una cum disputationum perscriptione , Consultorum votis et suffragatione generali , examini Sessionis Ordinariae subicitur , cuius est decernere , utrum ad contestationem procedendum sit , an vero , si affirmative , quaenam sint capita consideranda . 
Art . 
Decisiones Sessionis Ordinariae considerationi Summi Pontificis submittuntur . 
Art . 
Si in phase praecedenti statutum est ut ad contestationem procederetur , huius rei certior reddendus est Ordinarius Auctoris aut Ordinarii , quorum interest , nec non competentia Dicasteria Sanctae Sedis . 
Art . 
Index propositionum erronearum aut pericolosarum , quae contestandae sunt , una cum argumentis rationibus confirmatis et documentis pro defensione necessariis , reticito nomine , per Ordinarium transmittitur Auctori eiusque Consiliario , quem ipse Auctor indicare iure potest , ut sibi assistat , approbante eodem Ordinario . 
Auctor intra tres menses utiles responsionem scripto exhibere debet . 
Opportunum est , ut Ordinarius , simul cum responsione Auctoris scripta , suam sententiam ad Congregationem perferendam curet . 
Art . 
Praevidetur etiam facultatem dari posse colloquendi inter Auctorem , ab eius Consiliario adiutum qui partem activam habeat in dialogo , et quosdam delegatos Congregationis . 
Quo in casu , delegati Congregationis , a Congressu nominati , perscriptionem colloquii redigere debent eamque una cum Auctore eiusque Consiliario subsignare . 
Art . 
Si Auctor responsionem scriptam non miserit , quae semper requiritur , Sessio Ordinaria consilia opportuna init . 
Art . 
Congressus responsionem Auctoris scriptam examinat , atque etiam colloquii perscriptionem , quod forte habitum sit . 
Si ex ipsis doctrinae capita vere nova appareant , quae subtilius perscrutari oporteat , decernit utrum quaestio Consultorum Consilio iterum praesentanda sit ; quod quidem Consilium ampliari etiam potest aliorum peritorum insertione , Consiliario auctoris non excepto ad normam art . 
nominato . 
Quod nisi evenerit , responsio scripta et colloquii perscriptio iudicio Sessionis Ordinariae subiciuntur . 
Art . 
Si Sessio Ordinaria putat modo positivo quaestionem solutam esse et responsionem sufficere , ulterius non procedatur . 
Si contra acciderit , tunc congruae cautiones capiantur etiam pro bono fidelium tutando . 
Praeterea Sessio decernat , utrum et qua ratione examinis exitus pervulgetur . 
Art . 
Decisiones Sessionis Ordinariae approbationi Summi Pontificis submittuntur , ac deinde cum Ordinario Auctoris , cum Conferentia Episcopali et cum Dicasteriis , quorum interest , communicantur . 
Examen forma urgenti peragendum Art . 
Examen procedendi forma urgenti peragitur , cum scriptum clare et certo errores contineat , simulque ex eius divulgatione grave damnum fidelibus immineat vel iam adsit . 
Quo in casu , statim Ordinarius vel Ordinarii , quorum interest , nec non competentia Sanctae Sedis Dicasteria certiores fieri debent . 
Art . 
Congressus Commissionem nominat , cui speciale munus committit propositiones erroneas vel periculosas quam primum determinandi . 
Art . 
Propositiones , quae a Commissione indicatae sunt , una cum documentis quae ad rem pertinent , subiciuntur Sessioni Ordinariae , quae examini quaestionis praecedentiam concedet . 
Art . 
Quae propositiones , si a Sessione Ordinaria reapse erroneae ac periculosae iudicatae sunt , post Romani Pontificis approbationem , per Ordinarium transmittuntur Auctori , qui ad eas corrigendas intra tres menses utiles invitatur . 
Art . 
Si Ordinarius , audito Auctore , necessarium esse putat , ut ab eo explicatio quoque scripta requiratur , haec ad Congregationem transmittenda est , una cum Ordinarii ipsius sententia . 
Quae explicatio postea traditur Sessioni Ordinariae , ut opportunae decisiones capiantur . 
Sanctiones Art . 
Si Auctor significatos errores non correxerit modo debito et adaequata divulgatione , atque Sessio Ordinaria concluserit ipsum incurrisse in delictum haeresiae , apostasiae aut schismatis , tunc Congregatio procedit ad declarandas poenas latae sententiae ab eodem contractas : adversus hanc declarationem recursus non admittitur . 
Art . 
Si Sessio Ordinaria pro comperto habet errores doctrinales exstare , contra quos poenae latae sententiae non praevidentur , Congregatio procedit ad normam iuris sive communis sive proprii . 
