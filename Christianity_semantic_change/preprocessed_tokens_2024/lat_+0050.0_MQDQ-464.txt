quis negat Aeneae magna de stirpe Neronem ? 
sustulit hic matrem , sustulit ille patrem . 
dum tendit citharam noster , dum cornua Parthus , noster erit Paean , ille Hecatebeletes . 
Roma domus fiet : Ueios migrate , Quirites , si non et Ueios occupat ista domus . 
disce , miles , militare : Galba est , non Gaetulicus . 
cur Otho mentito sit , quaeritis , exul honore ? 
uxoris moechus coeperat esse suae . 
nuper Tarpeio quae sedit culmine cornix " est bene " non potuit dicere , dixit " erit " . 
