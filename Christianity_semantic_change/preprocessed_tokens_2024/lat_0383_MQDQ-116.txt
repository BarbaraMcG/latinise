cuius di natum Ganymedem ad sidera raptum uina Ioui magnis uoluerunt fundere mensis . 
Qui Semelem genuit , de qua pulcherrima proles Liber condignam partu tulit edita frugem . 
Scipio quam genuit , Pauli fudere parentes , Gracchorum suboles , Agamemnonis inclita proles , hoc iacet in tumulo : Paulam dixere priores . 
Eustochiae genetrix , Romani prima senatus pauperiem Christi et Bethlemitica rura secuta est . 
Despicis angustum praecisa rupe sepulchrum ? 
hospitium Paulae est caelestia regna tenentis . 
fratrem , cognatos , Romam patriamque relinquens , diuitias , subolem , Bethlemiti [ co ] conditur antro . 
hic praesaepe tuum , Christe , atque hic mystica Magi munera portantes homini regique deoque . 
