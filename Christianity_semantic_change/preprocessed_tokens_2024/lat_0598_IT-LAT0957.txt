Praefatio . 
DOMINO ET FILIO SISEBUTO ISIDORUS . 
Ipse mihi dedit horum quae sunt scientiam veram , ut sciam dispositionem coeli , et virtutes elementorum , conversionum mutationes , et divisiones temporum , annorum cursus , et stellarum dispositiones . 
CAPUT PRIMUM . 
. 
Dies est solis orientis praesentia , quousque ad occasum perveniat . 
Dies gemine appellari solet : proprie a solis exortu , donec rursus oriatur , abusive a solis ortu , usquequo veniat ad occasum . 
Spatia diei duo sunt , interdianum et nocturnum ; et est dies horarum XXIV ; spatium , horarum Partes abusivi diei tres sunt : mane , meridies , et suprema . 
Initia diei alii a solis ortu putant , alii ab occasu , alii a media nocte . 
Nam Chaldaei a solis exortu diei initium faciunt , totum id spatium unum diem appellantes . 
Aegyptii autem ex initio noctis sequentis diei originem trahunt . 
Romani autem a medio noctis oriri diem volunt , et in medio noctis finiri . 
Dies in principio operum Dei a lumine habebat exordium ad significandum hominis lapsum . 
Nunc autem a tenebris ad lucem , ut non dies obscuretur in noctem , sed nox lucescat in diem , sicut scriptum est de tenebris lumen clarescere , quia a delictorum tenebris liberatus homo ad lucem fidei scientiaeque pervenit . 
Prophetice autem dies scientiam divinae legis significat , nox vero ignorantiae caecitatem secundum Osee prophetam , qui dicit : . 
Item nonnunquam dies prosperitatem significat saeculi , nox vero adversitatem . 
Fasti dies sunt quibus jus fatur , id est , dicitur , ut nefasti quibus non dicitur . 
Feriati dies , irn quibus res divina fit , et abstinere homines a litibus oportet . 
Profesti , festis contrarii , id est , sine religione ; festi tantumdem otii et religionis sunt ; atri dies sunt qui et communes vocantur . 
Siderales , in quibus sidera moventur , et homines a navigationibus excluduntur ; justi continui triginta . 
Praeliares , quibus fas est hostem bello lacessere , de quibus liber regum testatur , dicens : . 
Intercalares dies sunt quinque , qui juxta Aegyptios supersunt duodecim mensibus , et incipiunt a nono Kalendas Septembris , et quinto Kalendarum memoratarum finiunt . 
Dies epactarum sunt undecim , qui per singulos annos ad cursum lunarem accrescunt . 
Nam dum in annum XII lunae CCCLIV dies habeant , remanent ad cursum anni solarem dies XI , quos epactas Aegyptii vocaverunt , pro eo quod ad inveniendam lunam per totum annum adjiciantur . 
Solstitiales dies sunt , in quibus sol stat , crescenti spatio dierum , vel noctium . 
Aequinoctiales dies sunt , in quibus dies et nox aequalibus horarum spatiis evolvuntur . 
CAPUT . 
Nox est solis absentia , quandiu ab occasu rursus ad exortum recurrit . 
Noctem autem fieri umbra terrarum , quam datam ad quietem corporis credimus , non ad alicujus operis officium . 
Duobus autem modis nox in Scripturis accipitur , id est , aut tribulatio persecutionis , aut obscuritas caeci cordis . 
Nox a dicta , quod oculis noceat . 
Noctis partes sunt septem : crepusculum , vesperum , conticinium , intempestum , gallicinium , crepusculum , et matutinum . 
Crepusculum dicitur , id est , creperum , quod dubium dicimus , hoc est , inter lucem et tenebras . 
Vesperum , oriente stella , cui hoc nomen est . 
Conticinium , quando omnes silent ; conticere enim silere est . 
Intempesta , id est , importuna , quando agi nihil potest , et omnia quieta sunt . 
Gallicinium autem dictum est , propter gallos lucis praenuntios . 
Crepusculum matutinum , inter abscessum noctis et diei adventum . 
CAPUT . 
Hebdomada apud Graecos et Romanos septem dierum cursu peragitur . 
Apud Hebraeos autem septem anni sunt . 
Declarat hoc Daniel de septuaginta hebdomadis . 
Hebdomada autem septem feriis constat . 
Feria quoque a dicta est , quasi fari , eo quod in creatione mundi per singulos dies dixit Deus . 
Item quia dies Sabbati , ab initio feriatus habetur . 
Inde dies Solis prima feria nuncupatur , quia primus est a feria . 
Item dies Lunae proinde secunda feria , quia secundus est a feria , id est , Sabbato , qui est feriatus . 
Sic et caeteri dies tali ex numero sumpserunt vocabula . 
Apud Romanos autem hi dies a planetis , id est , ab erraticis stellis vocabulum acceperunt . 
Primum enim diem a sole vocaverunt , qui princeps est omnium siderum , sicut idem dies caput est cunctorum dierum . 
Secundum a luna , quae soli et splendore et magnitudine proxima est , et ex eo mutuat lumen . 
Tertium a stella Martis , qui Pyrois vocatur . 
Quartum a stella Mercurii , quam quidam candidum circulum dicunt . 
Quintum a stella Jovis , quam Phaethonta dicunt . 
Sextum a Veneris stella , quam Luciferum asserunt , qui inter omnia sidera plus lucis habet . 
Septimum a stella Saturni , quae septimo coelo locata , triginta annis fertur explere cursum suum . 
Proinde autem gentiles ex his septem stellis nomina diebus dederunt , eo quod per easdem aliquid sibi effici aestimarent , dicentes habere ex sole spiritum , ex luna corpus , ex Mercurio linguam et sapientiam , ex Venere voluptatem , ex Marte fervorem , ex Jove temperantiam , ex Saturno tarditatem . 
Talis quippe exstitit gentilium stultitia , qui sibi finxerunt tam ridiculosa figmenta . 
CAPUT . 
Mensis est luminis lunaris circuitus , ac redintegratio , sive a nova ad novam cursus . 
Cujus figura plerumque hujus vitae cursus intelligitur , quae suis incrementis , quasi mensis peragitur , ac diminutionibus certissimis terminatur . 
Mensem autem antiqui definierunt : Quandiu luna Zodiacum circulum perducitur . 
Antiqui autem gentiles mensibus nomina quaedam ex diis suis , quaedam ex causis , quaedam vero ex numero , imposuerunt , incipientes a Martio , quia ex ipso anni exorientis ordinem servaverunt . 
Hunc autem Martium propter honorem Romuli sic appellaverunt , quia eum Martis filium esse crediderunt . 
Aprilem vero , nullo deorum suorum nomine , sed de re propria , quasi Aperilem nominaverunt , eo quod tunc plurimum germinis aperiatur in florem . 
Inde mensem Maium , pro Maia Mercurii matre , quam deam sibi propter majores decreverunt . 
Deinde Junium a Junone , quam sororem vel conjugem Jovis fuisse testantur . 
Alii autem , sicut Maium pro majoribus , ita pro junioribus Junium vocari dixerunt . 
Item Julium a Julio Caesare , Augustum vero ab Octaviano Augusto vocaverunt . 
Nam prius Julius , et Augustus vocabantur . 
Sed eorum nomina a Caesaribus Julio sive Augusto sunt commutata . 
Jam September , eo quod septimus sit a Martio , qui est principium veris . 
Simili quoque ordine October , et November , et December , ex numero imbrium atque veris vocabulum acceperunt . 
Porro Januarium ex nomine Jani vocaverunt , sed specialiter Januarius appellatur , eo quod janua sit anni atque principium . 
Februarium autem a Februis sacris Lupercorum appellaverunt . 
Itaque apud antiquos Latinos decem mensibus cursus anni computabatur . 
Sed Januarium Romani , Februarium Numa Pompilius addidit , atque in duodecim menses annum distinxit . 
Plerique autem asserunt Ancum Sabinorum regem prius annum in menses divisisse , Idus , Kalendasque , et intercalares dies instituisse . 
In Codicibus autem sanctarum Scripturarum duodecim menses fuisse anni etiam ante diluvium ostenditur . 
Sicut enim ibi legitur : . 
Sic enim tunc dinumerabatur mensis , sicut et nunc . 
Sed non quos Kalendae , sed quos luna coepta et finita concludit . 
Kalendas autem a dictas . 
Apud antiquos enim semper mensium principia colebantur . 
Idus quoque dictae a , vel ab , et Nonae a . 
Menses autem omnes apud Latinos ex Kalendis sumunt principia . 
Apud Hebraeos ex lunae nascentis recursu . 
Apud Aegyptios autem principia mensium ante Kalendas quatuor , vel quinque dies pronuntiantur , juxta quod formula subjecta declarat . 
( . 
) Dehinc reverteris ad quartum Kalendas Septembris , talique ratione complentur dies CCCLX duodecim mensium Aegyptiorum . 
Quinque dies supersunt , quos , vel intercalares , sive addititios vocaverunt . 
De quibus superius memoratum est . 
CAPUT . 
Januarius cum Decembri in horarum mensura concordat . 
Februarius cum Novembri spatium aequale consumit . 
Martius consentit Octobri . 
Aprilis aequat Septembrem . 
Maius respondet Augusto . 
Junius compar est Julio . 
CAPUT . 
Annus est circuitus solis ac reditus per duodecim menses . 
Cujus quidem nomen figurate significat omne tempus vitae hujus , sicut per Isaiam dicitur : . 
Quoniam non ille quo Dominus praedicavit , solus fuit acceptabilis , sed et totum tempus , juxta quod ait Apostolus : . 
Finem denique hujus anni diem judicii adjunxit , dicens : . 
Annum autem , quasi anum , dici quidam putant , id est , circulum . 
Unde et annuli dicti sunt diminutive . 
Principium autem anni alii a bruma putant , ut populi Romani ; alii ab aequinoctio verno , ut Hebraei ; alii a solstitio , ut Graeci ; alii ab autumno , ut Aegyptii . 
Annum autem sapientes hujus mundi partim civilem , partim naturalem , partim magnum esse dixerunt . 
Civilis annus est , qui in unius astri recursu per menses duodecim terminatur . 
Annus naturalis est , cum se soli luna supponit , ut inter orbem solis et oculos nostros media facta , tenebras totius efficiat solis , quod dicitur eclipsis ; cujus ratio diutius obscura fuit , sed a Milesio quodam philosopho exposita est . 
Annus magnus dicitur , quo omnia sidera certis temporibus , numerisque completis , ad suum locum vel ordinem revertuntur . 
Quem annum antiqui sexcentesimo anno finiri , vel adimpleri dixerunt . 
Solstitialis annus est , cum sol , expleto per omnia signa circuitu , in id unde principium cursus sui sumpsit recurrit ; ipse est solaris annus , vel civilis , qui diebus CCCLXV peragitur . 
Annus lunaris communis est , qui per XII lunares menses decurrit , id est , dies CCCLIV . 
Annus embolismus est qui lunas XIII et dies CCCLXXXIV habere monstratur , in quo anno longius dies Paschae protenditur . 
Annus bissextilis est in quo unius diei per quadriennium ex quadrantis ratione summa colligitur . 
Annus jubilaeus est remissionis , qui septenis annorum hebdomadibus , id est , XLIX annis texitur , in quo juxta legem clangebantur tubae , et ad omnes revertebatur antiqua possessio . 
Olympias autem est apud Graecos annus quartus , ab Olympio agone , qui venit transactis annis quatuor . 
In quibus finem sortitur agonis tempus , propter quadriennii cursum solis , et propterea quod singulis annis trium horarum consumptione in quadriennium dies unus completur . 
Hoc tempore mittebant circum civitates admonere , ut non solum undique , sed etiam ab omni genere , omnique aetate et sexu conveniretur . 
Lustrum quinquennii tempus est apud Romanos . 
Dictum autem lustrum , quia census per quinquennium in republica agebatur . 
Deinde post per actum censum , sacrificio facto , urbs Roma lustrabatur . 
Indictiones Romani invenerunt , quae per singulos annos usque ad quintum decimum venientes , rursus ad primi anni principium revolvuntur . 
Aera quoque Caesaris Augusti tempore posita est . 
Dicta autem aera , ex quo orbis aes reddere professus est Romano populo . 
Aera a die Kalendarum Januariarum accrescit . 
Bissextus autem , a sexto Kalendas Martii usque ad diem pridie Kalendarum , in lunae cursu apponitur . 
Annus Aegyptiorum sine bissexto habet initium quarto Kalendas Septembris , cum bissexto autem a tertio Kalendarum suprascriptarum . 
CAPUT . 
Sicut ait Ambrosius , tempora sunt vices mutationum , in quibus sol certa cursus sui dimensione anni orbem diffusa varietate distinguit . 
Tempora autem motus siderum sunt . 
Unde et Deus , cum haec institueret , dixit : , id est , in aliquo mutabili motu , cujus aliud prius , aliud posterius praeterit , eo quod simul esse non possint . 
Tempus juxta Hebraeos integer annus est , secundum illud in Daniele : . 
Per tempus annum significat , per tempora duos , et per dimidium menses sex . 
Juxta Latinos autem unius anni quatuor tempora ascribuntur : hiemis , veris , aestatis , atque autumni . 
Hiems est cum sol in meridianis partibus immoratur , tunc enim sol longius abest , terraque rigescit gelu , atque stringitur , et prolixiora sunt spatia noctis quam diei . 
Hinc causa oritur , ut hibernis flatibus nimia vis nivium , pluviarumque fundatur . 
Ver est , cum sol ex meridianis decedens partibus super terram redit , et noctis ac diei exaequat tempora , et temperiem aeris reducit , atque fovens omnia , repetendos cogit in partus , ut terra germinet , ac resoluta sulcis semina reviviscant , atque omnium generum quae in terris vel aquis sunt annuis fetibus successio propagetur . 
Aestas est , cum sol in septentrionem se subrigit , et spatia diurna producit , noctes vero arctat et stringit . 
Itaque quo magis usu assiduo aeri huic copulatur , atque miscetur , eo amplius aerem ipsum vaporat , et humore exsiccato terra fatiscit in pulverem , et adolescere facit semina , et tanquam succos virides maturescere cogit poma silvarum . 
Tunc , quia et sol aestivis flagrat ardoribus , minores umbras facit in meridiano , quoniam ex alto hunc illuminat locum . 
Autumnus est , dum rursus sol , a summo coeli descendens , infringit aestuum magnitudinem , et , paulisper relaxato ac deposito calore , praestat temperiem , sequente tempestate ventorum , et turbine procellarum , et vi fulminum tonitruumque sonantium . 
Quoniam certis distinctionibus vicissitudines temporum juxta priorum definitiones perstrinximus , nunc qualiter eadem tempora naturalibus circulis sibi invicem colligantur , expediamus . 
Ver quippe constat ex humore et igne , aestas ex igne et siccitate , autumnus ex siccitate et frigore , hiems ex frigore et humore . 
Unde etiam sunt tempora commotionis temperamenti dicta : cujus communionis haec est figura . 
Quorum temporum haec sunt principia : ver exoritur octavo Kalendas Martias , permanens dies XCI . 
Aestas incipit nono Kalendas Junias , dies XCI . 
Autumnus sumit principium decimo Kalendas Septembris , dies XCIII . 
Hiems inchoat septimo Kalendas Decembris , dies XC ; unde fiunt anni dies CCCLXV . 
Haec itaque secundum naturalem temporum differentiam . 
Caeterum juxta allegoriam hiems temporalis intelligitur tribulatio , quando tempestates et turbines saeculi incumbunt . 
Aestas est fidei persecutio , quando doctrina perfidiae ariditate siccatur . 
Ver autem novitas est fidei , sive pax , quando post hiemis tribulationem tranquillitas Ecclesiae redditur , quando mensis novorum , id est , pascha agni celebratur , quando terra floribus , id est , Ecclesia sanctorum coetibus decoratur . 
Annus itaque ambitu solis et mensium explicatur . 
Tempora mutationum vicibus evolvuntur . 
Mensis lunae incremento senioque conficitur . 
Hebdomada septenario dierum numero terminatur . 
Dies et nox recursantium luminum ac tenebrarum alternis vicibus reparantur . 
Hora motibus quibusdam et momentis expletur . 
CAPUT . 
Solstitia duo sunt : primum hiemale octavo Kalendas Januarii , quo sol stat , et crescunt dies . 
Alterum aestivum , octavo Kalendas Julias , quo sol stat et crescunt noctes . 
His contraria duo aequinoctia sunt ; unum vernale , octavo Kalendas Aprilis quo dies crescunt : alterum autumnale , octavo Kalendas Octobris , quo dies imminuuntur . 
Solstitium autem dicitur , quasi solis statio . 
Aequinoctium vero , quod tunc dies et nox in aequitatem horarum duodenarum revertantur , coaequatis spatiis suis . 
Solstitium autem aestivum ideo lampas dicitur , eo quod ex eo die lampas solis claritatem majorem accipiat , caloremque nimium adventu aestatis infundat . 
CAPUT . 
Mundus est universitas omnis , quae constat ex coelo et terra . 
De quo apostolus Paulus ait : . 
Secundum mysticum autem sensum , mundus competenter homo significatur : quia sicut ille ex quatuor concretus est elementis , ita et iste constat quatuor humoribus uno temperamento commistis . 
Unde et veteres hominem in communionem fabricae mundi constituerunt . 
Siquidem Graece mundus , homo autem , id est , minor mundus , est appellatus ; licet et per mundum nonnunquam Scriptura peccatores insinuet , de quibus dictum est : . 
Formatio mundi ita demonstratur . 
Nam quemadmodum erigitur mundus in septentrionalem plagam , ita declinatur in australem . 
Caput autem et quasi facies , orientalis regio , ultima pars septentrionalis . 
Nam partes ejus quatuor sunt : prima pars mundi est Orientis . 
Secunda meridiana . 
Tertia Occidentis . 
Ultima vero et extrema septentrionalis . 
De qua Lucanus : Sic mundi pars ima jacet , quam zona nivalis Perpetuaequepremunt hiemes . 
CAPUT . 
In definitione autem mundi circulos aiunt philosophi quinque , quos Graeci zonas vocant , in quibus dividitur orbis terrae . 
Has Virgilius in Georgicis ostendit , dicens : . 
Sed fingamus eas in modum dexterae nostrae , ut pollex sit circulus Arcticus , frigore inhabitabilis ; secundus circulus Therinus , temperatus habitabilis ; medius circulus Isemerinus , torridus inhabitabilis ; quartus circulus Chimerinus , temperatus habitabilis ; quintus circulus Antarcticus , frigidus inhabitabilis . 
Horum primus septentrionalis est , secundus solstitialis , tertius aequinoctialis , quartus hiemalis , quintus australis . 
De quibus Varro dixit : At quinque aetherius zonis accingitur orbis , Ac vastant imas hiemes , mediamque calores : Sic terrae extremas inter mediamque coluntur . 
Qua solis valido nunquam rota ferveat igne . 
Quorum circulorum divisiones talis distinguit figura . 
Sed ideo aequinoctialis circulus inhabitabilis est , quia sol per medium coelum currens nimium istis locis facit fervorem , ita ut nec fruges ibi nascantur propter exustam terram , nec homines propter nimium ardorem habitare permittantur . 
At contra septentrionalis et australis circuli sibi conjuncti idcirco non habitantur , quia a cursu solis longe positi sunt , nimioque coeli rigore ventorumque gelidis flatibus contabescunt . 
Solstitialis vero circulus , qui in Oriente inter septentrionalem et aestivum est collocatus , et iste qui in Occidente inter aestivum et australem est positus , ideo temperati sunt , quod ex uno circulo rigorem , ex altero calorem habeant . 
De quibus Virgilius : Has inter , mediamque duae mortalibus aegris Munereconcessae divum . 
Sed qui proximi sunt aestivo circulo , ipsi sunt Aethiopes nimio calore perusti . 
CAPUT . 
Partes mundi quatuor sunt : ignis , aer , aqua , terra . 
Quarum haec est natura : ignis tenuis , acutus et mobilis ; aer mobilis , acutus et crassus ; aqua crassa , obtusa et mobilis ; terra crassa , obtusa , immobilis . 
Quae etiam sibi ita commiscentur . 
Terra quidem crassa , obtusa et immobilis , cum aquae crassitudine et obtusitate colligatur . 
Deinde aqua aeri crassitudine et mobilitate conjungitur . 
Rursus aer igni communione acuti et mobilis colligatur . 
Terra autem et ignis a se separantur , sed a duobus mediis aqua et aere junguntur . 
Haec itaque ne confusa minus intelligantur , subjecta expressi pictura . 
Caeterum sanctus Ambrosius eadem elementa per qualitates quibus sibi invicem quadam naturae communione commiscentur ita his verbis distinguit : , inquit , . 
. 
Quorum distinctam communionem subjecti circuli figura declarat . 
CAPUT . 
Coelum spiritualiter Ecclesia est , quae in hujus vitae nocte sanctorum virtutibus , quasi claritate siderum , fulget . 
Pluraliter autem coeli nomine sancti omnes , vel angeli intelliguntur . 
Siquidem per coelos etiam prophetas et apostolos accipere debemus . 
De quibus scriptum est : ; utique quod ipsi adventum et mortem , ipsi quoque resurrectionem Christi et gloriam mundo annuntiaverunt . 
De coeli autem nomine sic dicit sanctus Ambrosius in libris quos scripsit de creatione mundi : . 
Hujus enim esse subtilem naturam etiam Scriptura demonstrat , dicens , quod firmavit coelum sicut fumum . 
Partes autem ejus : chous , axis , cardines , convexa , poli , sidera . 
Chous , quod coelum continet . 
Unde Ennius : . 
Axis , linea recta , quae per mediam pilam sphaerae tendit . 
Cardines , extremae axis partes sunt . 
Convexa , extrema coeli . 
Poli , ex coelestibus circulis cacumina , quibus maxime sphaera nititur : quorum alter ad Aquilonem spectans Boreus , alter terrae oppositus Austronotus dictus est . 
Coelum autem ab Oriente ad Occidentem , semel in die et nocte verti sapientes existimant . 
Hoc autem rotundum , volubile , atque ardens esse dixerunt . 
Cujus sphaeram super aquas esse putaverunt , ut in ipsis volvatur , ejusque incendium temperent . 
Sphaeram autem confirmant , nec principium habere , nec terminum , pro eo quod rotunditate sui , quasi circulus , unde incipiat , vel ubi desinat , facile non comprehendatur . 
Aequaliter enim ex omni parte fertur esse collecta , et omnia similiter respiciens , atque a centro terrae aequis spatiis distincta ; ipsaque sui aequalitate ita stabilis , ut eam in nullam partem declinare undique aequalitas collecta permittat , ac nullo fulcimento subvecta sustentetur . 
Cujus perfectionem sphaerae vel circuli multis argumentationibus tractans , rationabile Plato Fabricatoris mundi opus insinuat . 
Primo , quod ex una linea constat . 
Secundo , quod sine initio est , et sine fine . 
Tertio , quod a puncto efficitur . 
Denuo , quod motum ex se habeat . 
Deinde quod careat indicio angulorum , et quod in se caeteras figuras omnes includat , et quod motum inerrabilem habeat , siquidem sex alii motus errabiles sunt , ante , a tergo , dextra , laevaque , sursum , deorsum . 
Postremo , et quod necessitate efficiatur , ut haec linea ultra circulum duci non possit . 
Duo sunt autem , ut diximus , poli , quibus coelum volvitur , Boreus , quem Aquilonium vocamus . 
Hic Arcti , id est , septentriones , qui nobis semper apparent . 
Cui contrarius est Notius , qui australis dicitur . 
Hic est , qui terra , ut ait Cicero , tegitur , et a Graecis nominatur . 
Tanta autem polus celeritate ferri dicitur , ut nisi adversus ejus praecipitem cursum astra currant , mundi ruinam faciant . 
Fertur enim ejus praeceps volubilitas cursu siderum temperari . 
Unde Lucanus : Sideribus quae sola fugam moderantur olympi , Occurruntque polo , diversa potentia prima Mundilege data est . 
CAPUT . 
Ambrosius sanctus , in libro Hexaemeron sic loquitur , dicens : . 
Siquidem in ecclesiasticis libris , et leguntur , et apostolus Paulus usque ad tertium coelum fuisse se intelligit raptum . 
Sed de numero eorum nihil sibi praesumat humana temeritas . 
Fecit autem eos Deus non informes , vel confusos , sed ratione quadam ordine suo distinctos . 
Nam superioris circuli coelum proprio discretum termino , et aequalibus undique spatiis collectum ostendit , atque in eo virtutes spiritualium creaturarum constituit . 
Cujus quidem coeli naturam artifex mundi Deus aquis temperavit , ne conflagratio superioris ignis inferiora elementa succenderet . 
Dehinc circulum inferioris coeli , non uniformi , sed multiplici motu solidavit , nuncupans eum firmamentum propter sustentationem superiorum aquarum . 
CAPUT . 
Haec est Ambrosii sententia : ; Aquas super coelos sapientes mundi hujus aiunt esse non posse , dicentes : igneum esse coelum , non posse concordari cum eo naturam aquarum . 
Addunt quoque , dicentes rotundum , ac volubilem , atque ardentem esse orbem coeli , et in illo volubili circuitu aquas stare nequaquam posse . 
Nam necesse est , ut defluant , et labantur , cum de superioribus ad inferiora orbis ille detorquetur , ac per hoc nequaquam eas stare posse aiunt , quod axis coeli concito se motu torquens eas volvendo effunderet . 
; Sed hi tandem insanire desinant , atque confusi agnoscant , quia qui potuit cuncta creare ex nihilo , potuit et illam aquarum naturam glaciali soliditate stabilire in coelo . 
Nam cum et ipsi dicant volvi orbem stellis ardentibus refulgentem , nonne divina Providentia necessario prospexit , ut inter orbem coeli redundarent aquae , quae illa ferventis axis incendia temperarent ? 
CAPUT . 
Haec sunt verba Ambrosii in Libro Hexaemeron . 
, inquit , . 
. 
Quidam autem dicunt solis ignem aqua nutriri , et ex contrario elemento virtutem luminis , et vaporis accipere ; unde frequenter solem videamus madidum , atque rorantem ; in quo evidens dat indicium , quod elementum aquarum ad temperiem sui sumpserit . 
Hoc quantum ad naturam ejus pertinet . 
At vero juxta spiritualem intelligentiam , sol Christus est , sicut in Malachia scriptum est : . 
Merito autem Christus sol intelligitur dictus , quia ortus occidit secundum carnem , et secundum spiritum de occasu rursus exortus . 
Item sol illuminat , et exurit , et opaco tempore confovet sanos , febricitantes vero flagrantia geminati caloris incendit ; ita et Christus credentes fidei spiritu vegetante illuminat , negantes se aeterni ignis ardore torrebit . 
CAPUT . 
Rursus in eodem opere Doctor idem ita testatur : . 
. 
Hunc autem ampliorem aliquot partibus , quam terram esse sapientes describunt . 
Lunam minorem esse dicunt quam solem ; omnia enim quae proxima sunt nobis majora videntur , longinquitate autem locorum visus languescit . 
Lunam ergo videmus prope nos esse , nec eam majorem aspectui nostro quam solem . 
Ideoque , cum sol longe superior sit a luna , tamen nobis major videtur : jam , si prope nos accesserit , multo majorem futurum . 
CAPUT . 
Dicunt antiqui , Aratus et Hyginus , solem per seipsum moveri , non cum mundo verti uno loco manentem . 
Nam si fixus maneret , necesse erat eodem loco occidere et exoriri a quo pridie fuerat exortus , quemadmodum caetera siderum signa oriuntur et occidunt . 
Praeterea , si ita esset , consequens erat dies et noctes omnes esse aequales , et quam spatiosus hodiernus dies esset , tam longus semper esset futurus . 
Nox quoque simili ratione semper aequalis permaneret , sed quoniam inaequales dies aspicimus , et solem alio loco cras occasurum , alio occidisse hesternum videamus , ideo qui diversis locis occidit , et exoritur , putant eum philosophi nequaquam cum mundo fixum volvi , sed ipsum per se moveri . 
Qui postquam ardentem rotam Oceano tinxerit , per incognitas nobis vias ad locum unde exierat regreditur , expletoque noctis circulo , rursus de loco suo festinus erumpit ; obliqua enim et fracta linea per Austrum pergit ad Boream , et ita ad Orientem revertitur . 
Hiemis autem tempore per plagam meridianam currit . 
Aestate vero Septentrioni vicinus est . 
Sed quando per Austrum currit , vicinior terrae est ; quando vero juxta Septentrionem , sublimis attollitur . 
Cui ideo Deus diversa cursus constituit loca , et tempora , ne dum semper in iisdem moraretur locis , quotidiano ea vapore consumeret . 
Sed ut Clemens ait , diversos accipit cursus , quibus aeris temperies pro ratione temporum dispensetur , et ordo vicissitudinum permutationumque servetur . 
Nam dum ad superiora conscenderit , ver temperat : ubi autem ad summum coelum venerit , aestivos accendit calores . 
Descendens rursus , autumni temperiem reddit ; ubi vero ad inferiorem redierit circulum , ex glaciali compage coeli rigorem nobis hiberni frigoris derelinquit . 
Ex ipso enim sunt horae ; ex ipso dies cum ascenderit , ex ipso etiam nox cum occiderit ; ex ipso menses et anni numerantur ; ex ipso vicissitudines temporum fiunt , et cum sit iste minister bonus , genitus ad vicissitudines temporum moderandas , tamen ubi secundum voluntatem Dei correptio mortalibus datur , incandescit acrius , et urit mundum vehementioribus flammis , et perturbatur aer , et plaga hominum , et corruptio terris injicitur , et lues animantibus , et pestilens per omnia mortalibus annus inducitur . 
Quod autem Sol oriens per Austrum , id est , meridianum , iter habet , et decursa australi parte invisibilis vadit in locum suum rediens , ad instar quippe Ecclesiae fabricatus est hic mundus , in quo Dominus Jesus Christus , sol aeternus , partem suam percurrit , unde et Meridianum vocant . 
Aquiloni vero , id est , adversae parti non oritur , sicut iidem , cum in judicio venerit , dicent : . 
Timentibus autem Dominum oritur Sol justitiae , et sanitas in pinnis ejus , sicut scriptum est . 
Malis vero meridie nox est , sicut legitur : . 
CAPUT . 
Ait Sanctus Augustinus in Psalmi decimi expositione : ; Quaeritur , inquit , unde habet luna lumen . 
Duae tantum opiniones traduntur , sed quae sit harum verax , dubium fertur quemquam scire posse . 
; Alii namque dicunt proprium eam lumen habere , globique ejus unam partem esse lucifluam , aliam vero obscuram , et dum movetur in circulo suo , eamdem partem , qua lucet , paulatim ad terras converti , ut videri a nobis possit , et ideo prius quasi corniculato lumine fulget . 
Nam et si formes pilam ex parte media candidam , ex parte obscuram , tunc eam partem , quae obscura est , si coram oculis habeas , nihil candoris aspicies ; cum coeperis illam candidam partem paulatim ad oculos convertere , primum veluti cornua candoris videbis ; dehinc sensim crescet , donec tota pars candens opponatur oculis , et nihil obscurum alterius partis videatur ; quam si denuo paulatim converteris , incipit obscuritas apparere , et candor minui , donec iterum ad cornua redeat , ac sic totus candor ab oculis avertatur , et sola iterum obscura pars possit videri . 
Quod fieri dicunt , cum lumen lunae videtur crescere usque ad quintamdecimam , et rursus usque ad tricesimam minui , et redire ad cornua , donec penitus nihil in ea lucis appareat . 
At contra alii dicunt lunam non suo fulgere lumine , sed a sole accipere lumen . 
Sol enim illi loco superior est . 
Hinc evenit ut quando sub illo est , parte superiore luceat , inferiore vero , quam habet ad terras , obscura sit . 
Cum vero ab illo discedere coeperit , illustretur ex ea parte , quam habet ad terram , incipiens a cornibus . 
Sicque paulatim , sole longius discedente , pars omnis subterior illuminatur , donec efficiatur quintadecima luna . 
Post dimidium autem mensem , cum coeperit ex alio semicirculo propinquare soli , quanto magis superiore parte illustratur , tanto magis ab ea parte quam terris avertit , non potest excipere radios solis , et propterea videtur decrescere . 
Illud certe manifestum est , et cuilibet advertenti facile cognitum , quod luna non augeatur ad oculos nostros , nisi a sole recedendo , neque minuatur , nisi ad solem ex parte alia propinquando . 
Ab illo ergo accipit lumen , et cum sub illo est , semper exigua est ; cum vero ab illo longius abcesserit , fit ampla , suoque ambitu plena . 
Si enim suo lumine uteretur , necesse erat semper eam esse aequalem , nec die XXX exilem fieri ; et si suo lumine uteretur , hujus nunquam eclipsis fieret . 
Caeterum , quantum ad intellectum pertinet mysticum , luna hujus mundi speciem tenet , quia sicut ista menstruis completionibus deficit , ita mundus ad conflationem temporum currens quotidianis defectibus cadit . 
Luna quippe elementi sui varietate diversis cursibus desinit ut crescat , crescit ut desinat . 
Sed ideo alternis vicibus commutationem sideris repraesentat , ut doceat homines ex ortu morituros , et ex morte victuros ; atque ideo cum senescit , mortem corporum prodit ; cum augetur , aeternitatem indicat animarum . 
Nonnunquam vero eadem luna etiam Ecclesia accipitur , pro eo quod sicut ista a sole , sic Ecclesia a Christo illuminatur . 
Sicut enim luna deficit atque crescit , ita Ecclesia defectus habet et ortus . 
Frequenter enim defectibus suis crevit , et his meruit ampliari , dum persecutionibus minuitur , et confessorum martyrio coronatur . 
Item sicut luna larga est roris et dux humentium substantiarum , ita Ecclesia baptismi et praedicationum . 
Et quemadmodum , luna crescente , crescunt omnes fructus , atque ea minuente , minuuntur ; non aliter intelligimus et Ecclesiam , in cujus incremento proficimus cum ipsa . 
Cum vero persecutionem patitur et minuitur , et nos cum illa patimur et minuimur . 
Item sicut septem formas habet luna , sic tot gratias meritorum habet Ecclesia . 
Primam enim figuram , bicornem habet ; secundam , sectilem ; tertiam , dimidiam ex majore ; quartam figuram plenam habet ; quintam , iterum dimidiam ex majore ; sextam , iterum sectilem ; septimam , bicornem . 
Eodem constat numero etiam distributio charismatum , quae per Spiritum sanctum toti Ecclesiae conferuntur . 
Septima autem semis , et vicesima secunda semis , in suo orbe media est . 
Caeterae proportionales sunt . 
CAPUT . 
Lunam per alios ortus et occasus , Hyginus ait , necesse est moveri , non stare , idque facilius quam de solis luce intelligitur . 
Quia cum a sole accipiat lumen , et ita nobis lucere videatur , non est dubium eam moveri potius quam stare . 
Terris autem vicina luna breviori orbe convertitur , et iter quod sol in diebus CCCLXV peragit , ista per triginta dies percurrit . 
Unde et antiqui menses in lunae , annos autem in solis cursu posuerunt . 
Itaque luna per tricenos dies duodenis vicibus cursum perficiens , consummat annum secundum Hebraeos , aliquibus diebus adjectis ; secundum Romanos , bissexto semel in quadriennio unius diei adjectione celebrato . 
Cujus etiam augmentis decrementisque , mira quadam Providentiae arte , omne quod gignitur , alitur atque crescit . 
Nam et defectui ejus compatiuntur elementa , et processu ejus quae fuerint exinanita cumulantur , ut animantium cerebrum maritimorum , siquidem echinus ostreaeque in augmento lunae pleniores reperiri feruntur . 
CAPUT . 
Solem sapientes dicunt altius currere , lunam autem proximam esse terrae . 
Haec ergo , dum deorsum ad idem signum vel lineam qua sol vehitur , convenerit , objicit se soli , et tenebras totius orbis efficit . 
Quod tantum intermenstruo contingit . 
Nam tunc luna in eadem parte signi est qua sol vehitur , ideoque fit illi proxima , et oppositione sui obscurari ab oculis nostris lumen ejus videtur : veluti si aliquis oculis manum expansam opponat , quanto magis id fecerit , eo minus illa videri poterit ; quanto autem procul discesserit , eo magis illi omnia potuerunt apparere . 
Simili itaque ratione cum ad solis locum vel lineam luna pervenerit , tunc proxima ei esse videtur , et radios ejus ita coram oculis nostris obscurare , ut lumen non possint ejicere . 
Cum autem luna ab eo loco discesserit , tunc sol lumen ejicit , et ad oculos nostros transmittit . 
Quapropter ita soli objicitur luna , sicut lunae opponitur terra ; quae utraque lumina cum ad terras non perveniunt , defecisse dicuntur . 
Alii autem dicunt defectum solis fieri , si foramen aeris , quo sol radios fundit , aliquo spiritu contrahatur sive obturetur . 
Hoc physici et sapientes mundi dicunt . 
Caeterum doctores nostri mystice hujus eclipsis mysterium in Christo dixerunt esse completum tunc cum , interrupto aeterni foederis cursu insolito , turbata ordinem suum elementa perdiderunt , cum sacrilegae factum conjurationis sol iste verus horrescens , insertis in populo judaico errorum tenebris , paululum semetipsum per mortem abscondit , ac de cruce depositus , sese in sepulcro abditus obscuravit , donec tertia die augustior solito huic mundo , id est gentibus , claritatis suae potentiam praesentaret ; ac sicut sol in virtute sua refulgens , tenebras operti saeculi illuminaret . 
CAPUT . 
Luna non deficit , sed obumbratur , nec diminutionem sentit corporis , sed objectu obumbrantis terrae casum patitur luminis . 
Hanc enim philosophi non habere lumen proprium , sed eamdem a sole illuminari defendunt ; et quia ea dimensione distat a sole , ut per mediam terram si quid directum trajiciatur , contingere possit solem sub terram , lunam autem supra terram ; et quia usque ad lunarem circulum umbrae terrae extenditur , ideo evenit nonnunquam ut solis radii , objiciente se mole terrae vel umbra , ad eam non perveniant . 
Patitur autem hoc quintadecima luna , quousque centrum atque umbram obstantis terrae exeat , videatque solem vel a sole videatur . 
Constat ergo lunam ex solis radiis lumen accipere , et dum objectu terrae solem non aspexerit , tunc lumen amittere . 
Nam dicunt stoici omnem terram montibus claudi , quorum umbra fertur luna subito non apparere . 
Unde Lucanus : Jam Phoebe totum fratri cum redderet orbem , Terrarum subita percussa expalluit umbra . 
Figuraliter autem per lunae defectum Ecclesiae persecutiones intelliguntur quando martyrum caedibus et effusione sanguinis , tanquam illo defectu et obscuratione , quasi cruentam faciem luna ostendere videtur , ut a nomine Christiano terreantur infirmi . 
Sed sicut ista post defectum perspicua illustratione clarescit , adeo ut nihil detrimenti sensisse videatur , ita Ecclesia , postquam per martyrum confessionem suum pro Christo sanguinem fuderit , majore fidei claritate refulget , atque insigniori lumine decorata semetipsam latius in toto orbe diffundit . 
CAPUT . 
Stellae quidem cum mundo vertuntur ; non , stante mundo , stellae vagae feruntur , exceptis his quae planetae vocantur , id est errantes , quae vagis moventur ordinibus . 
Caeterae , quae aplanes appellantur , uno loco fixae cum mundo volvuntur . 
Ideo autem planetae , id est errantes dicuntur , quia per totum mundum vario motu discurrunt . 
Partibus autem diversis inter se moventur sidera . 
Nam quaedam superius , quaedam inferius currunt . 
Unde et illa quae terris propinquiora sunt , quasi majora nobis videntur quam ea quae circum coelum volvuntur . 
Longinquitate enim locorum visus languescit . 
Hinc accidit ut intervallo longe inter se distantium circulorum , alia celerius , alia tardius ad cursus sui exordium revertantur . 
Nam quaedam sidera , celerius exorta , serius occidere existimantur ; quaedam etiam , tardius caeteris exorta , citius ad occasum perveniunt . 
Quaedam vero pariter oriuntur , et non simul occidunt . 
Omnia autem suo tempore ad cursum proprium revertuntur . 
Radiis autem solis praepedita sidera , aut anomala fiunt , aut retrograda , aut stationaria . 
Juxta quod et poeta meminit , dicens : ... Sol tempora dividit aevi , Mutat nocte diem , radiisque potentibus astra Irevetat , cursusque vagos statione moratur . 
CAPUT . 
In ambitu quippe septem coelestium orbium , primum in inferioris sphaerae circulo luna est constituta . 
Ideo proxima terris posita , ut nocte nobis facilius lumen exhibeat . 
Dehinc secundo circulo Mercurii stella collocata , soli celeritate par , sed vi quadam , ut philosophi dicunt , contraria . 
Tertio circulo Luciferi circumvectio est , inde a gentilibus Venus ita dicta , quod inter quinque stellas plus lucis habeat . 
Nam , ut praediximus , quemadmodum sol et luna , ita et haec umbram facit . 
Quarto circulo solis cursus est collocatus , qui proinde , quia omnibus est lucidior , medius est constitutus , ut tam superioribus quam inferioribus lucem praestet . 
Ratione autem divina sic constitutus est , quia praeclara omnia in medio esse debent . 
Porro quinto circulo Pyrois sidus dicitur collocatum , quod illi Marti assignant . 
Sexto Phaethontis stellam , quam Jovis appellant . 
Jam summo coelo , id est in mundi vertice , stella Saturni est posita , quae quidem dum summum coelum teneat , sublimiorque sit omnibus , natura tamen ejus frigida fertur , approbante Virgilio : Frigida Saturni sese quo stella receptet . 
Haec autem sidera errantia appellantur , non quod ipsa errent , sed quod nos errantes faciant ; quae sidera Graece planetae dicuntur . 
In sole enim et luna omnibus notitia est ortus et occasus , ideoque sol et luna directo cursu vehuntur . 
Ista vero retrogradantur , vel anomala efficiuntur , id est , quando particulas addunt et detrahunt ; caeterum quando tantum detrahant , retrograda dicuntur ; stationem autem faciunt quando stant . 
Anni autem singularum stellarum hi sunt qui in sphaera subjecta continentur . 
Quibus peractis ad reversionem circuli sui iisdem signis et partibus veniunt . 
Nam luna octo annis fertur explere circulum suum , Mercurius annis XXIII , Lucifer annis IX , Sol annis XIX , Pyrois annis XV , Phaeton annis XII , Saturnus annis Quorum orbium atque stellarum positionem subdita demonstrat figura . 
CAPUT . 
Stellas non habere proprium lumen , sed a sole illuminari dicunt , nec eas unquam de coelo ascendere [ . 
abscedere ] , sed veniente sole celari . 
Omnia enim sidera obscurantur , sole oriente , non cadunt . 
Nam dum sol ortus sui signa praemiserit , omnes stellarum ignes sub ejus luminis fulgore evanescunt ; ita ut praeter solis ignem nullus sideris splendor videatur . 
Hinc etiam et sol appellatus , eo quod solus appareat obscuratis cunctis sideribus . 
Nec mirum hoc de sole , cum etiam plena luna , et tota nocte fulgente , pleraque astra non luceant . 
Esse autem etiam per diem in coelo stellas probat solis deliquium , quod quando sol objecto orbe lunae fuerit obscuratus , clariora in coelo videantur astra . 
Stellae autem , secundum mysticum sensum , sancti viri intelliguntur . 
De quibus dictum est : . 
Sicut enim omnes stellae a sole illuminantur , ita sancti a Christo gloria coelestis regni glorificantur . 
Et sicut prae fulgore solis et vi maxima luminis ejus sidera obtunduntur , ita et omnis splendor sanctorum in comparatione gloriae Christi quodammodo obscuratur . 
Et quemadmodum stellae sibi differunt claritate , ita justorum diversitas meritorum discretione . 
CAPUT . 
Falsa autem opinio et vulgaris est , nocte stellas cadere , cum sciamus ex aethere lapsos igniculos ire per coelum , portarique ventis , vagique lumen sideris imitari ; stellas autem immobiles fixasque permanere in coelo . 
Nam illud quod ait poeta : Saepe etiam stellas vento impendente videbis Praecipitescoelo labi , noctisque per umbras Flammarumlongos a tergo albescere tractus . 
Et iterum : ... Lapsa per altum Aeredisperso trahere candentia sulcos Sidera , et summis etiam quae fixa tenentur Astrapolis . 
Sed hi poetae voluntarie ad opinionem vulgi se contulerunt . 
Caeterum philosophi , quibus curae est mundi quaerere rationem , illa asserunt quae superius memorata sunt . 
CAPUT . 
Legitur in Job , dicente Domino : Et iterum alibi : Haec nomina stellarum dum in Scripturis legimus vanis deliramentis assensum non praebeamus , qui falsis opinionibus vocabula ista in astris ex hominum nominibus , vel aliarum creaturarum vocabulis imposuerunt . 
Ita enim stellarum quarumdam gentilium sapientes nomina , sicut et dierum , indiderunt . 
Quod vero eisdem nominibus sacra utitur Scriptura , non eorum idcirco vanas approbat fabulas , sed faciens ex rebus visibilibus invisibilium rerum figuras ea nomina pro cognitione ponuntur quae late sunt cognita , ut quidquid incognitum significat , facilius per id quod est cognitum humanis sensibus innotescat . 
Arcturus est ille quem Latini Septentrionem dicunt , qui septem stellarum radiis fulgens , in seipso revolutus rotatur , qui ideo Plaustrum vocatur , quia in modum vehiculi volvitur , et modo tres ad summa elevat , modo quatuor inclinat . 
Hic autem in coeli axe constitutus semper versatur , et nunquam mergitur . 
Sed dum in seipso volvitur , et nox finitur . 
Per hunc Arcturum , id est Septentrionem , Ecclesiam septenario virtute fulgentem intelligimus . 
Nam sicut in axe coeli Arcturus semper inclinatur rursumque erigitur , ita et Ecclesia diversis quidem adversitatibus humiliatur , sed mox consurgens spe et virtutibus elevatur ; et sicut ex tribus stellis et quatuor Septentrio efficitur , ita Ecclesia ex fide Trinitatis et operationibus quatuor virtutum principalium consummatur . 
Fide enim et operibus homo justificatur . 
Bootes , stella est quae Plaustrum , id est Septentrionem sequitur , qui etiam ab antiquis Arctophylax dicitur , sive minor Arctos . 
Unde et quidam eam Septentrionem dixerunt . 
Hanc spectant praecipue qui navigare noscuntur . 
De qua Lucanus : ... Velox ubi nocte Bootes ; Quae cum orta fuerit , cito facit occasum . 
Pleiades sunt multae juges stellae quas etiam botrum appellamus a multitudine stellarum . 
Nam et ipsae septem esse dicuntur , sed amplius quam sex nullus conspicere potest . 
Haec ab oriente surgunt , et appropinquante diei claritate stellarum ejus ordo distenditur . 
Pleiades autem ex pluralitate vocatae sunt , quia pluralitatem Graeci appellant . 
Has Latini Vergilias appellaverunt , eo quod vere oriantur , et eo magis caeteris praedicantur , quod his exorientibus aestas significatur , occidentibus hiems ostenditur , quod aliis penitus non est traditum signis . 
His autem stellis , ab eo quod septem sunt et splendide micant , sancti omnes septiformi spiritus virtute fulgentes significantur ; ab eo autem quod sibi vicinantur , sed non se contingunt , charitate proximos , et tempore divisos Dei praedicatores ostendunt . 
Orion stella est . 
Hic autem Orion gladius dictus est . 
Unde etiam eum Latini Jugulam vocant , sidus , ut videtur , armatum et stellarum luce terribile , quod ignorare magnae difficultatis est , adeo ut quamvis rudes oculos , tamen prae fulgoris splendore in seipsum rapiat . 
Hi quippe Oriones in ipso pondere temporis hiemalis exoriuntur , suoque ortu imbres et tempestates excitant , et maria terrasque perturbant . 
Oriones autem significant martyres . 
Nam sicut isti nascuntur in coelo tempore hiemis , ita in Ecclesia martyres procedunt tempore persecutionis . 
Procedentibus Orionibus , mare turbatur et terra ; obortis vero martyribus , terrenorum et infidelium corda tempestate jactantur . 
Lucifer , stella nitens , quae ominum maxima et clarior esse videtur . 
Nam quemadmodum sol et luna , ita haec umbram facit . 
Ista igitur orientem solem praecedit , atque mane nuntians tenebras noctis lumine sui fulgoris dispergit . 
Cujus figura est Christus , qui , velut Lucifer , per Incarnationis mysterium producitur ; per quem lux fidei , tanquam dies secutura , monstratur . 
Lucifer autem bipertitus est : sic hujus pars sancta est , sicut Dominus in Apocalypsi de se et Ecclesia dicit : . 
Item : . 
Pars autem alia Luciferi , diabolus esse dignoscitur . 
De quo scriptum est : et qui etiam in coelo super stellas Dei dicit se sedem positurum , et cadens de coelo confringitur . 
Vesperus est stella occidentalis noctem ducens . 
Hic solem occidentem sequitur , et tenebras succedentes praecedit . 
Hic autem Antichristi exprimit typum , qui tanquam vesper consurgit , ut ait Job , super filios terrae , ut caecae noctis successu carnalium corda offuscet . 
Quod ideo auctore Deo fit , quia pro infidelitate praecedenti , qua renuerunt Christo credere , Antichristum suscipere meruerunt . 
Cometes stella est quae velut comas luminis ex se fundit . 
Haec cum nascitur , aut regni mutationem fertur ostendere , aut bella , aut pestilentias surgere . 
De qua Prudentius ait : . 
Et Lucanus : ... Et terris minitantem regna cometem . 
Et Virgilius : Nec diri toties arsere cometae . 
Genethliaci autem omnes stellas erraticas quibusdam temporibus cometas fieri dicunt , et prout cuique sunt motus , ita secunda vel adversa portendere . 
Sirius stella est , quam vulgo Canem appellant . 
Sirius quippe appellata propter flammae candorem , quod ejusmodi sit ut prae caeteris lucere videatur . 
Haec oriens mundum ardoris nimio calore incendit , et aestu suo fructus exurit . 
Interdum et morbo afficit corpora , corrumpens aerem flagrantia ignis . 
Ab hac enim stella dies Caniculares nominantur , quoniam hi plus flagrant ardoribus quam totius aestatis tempus . 
CAPUT Utrum sidera animam habeant . 
Solet autem quaeri , ut ait sanctus Augustinus , utrum sol et luna , et aliae stellae , corpora sola sint , an habeant rectores quosdam spiritus suos . 
Et si habent , utrum ab eis etiam vitaliter inspirentur , sicut animantur canes per animas animalium , an sola sine ulla permistione praesentia . 
Et dum motus alicujus corporis sine anima esse non possit , stellae , quae cum tanto ordine ac tanta ratione moventur , ut in nullo prorsus aliquando cursus earum impediatur , utrum animantes sint , et rationabiles videantur , non facile comprehendi potest . 
Salomon autem cum diceret de sole : , ostendit ipsum solem spiritum esse , et quod animal sit , et spiret , et vigeat , et annuos orbes suos cursu expleat , sicut et poeta ait : Interea magnum sol circumvolvitur annum . 
Et alibi : Lucentemque globum lunae , Titaniaque astra Spiritusintus alit . 
Quapropter , si corpora stellarum animas habent , quaerendum quid futurae sint in resurrectione . 
CAPUT . 
Ambrosium in libro Hexaemeron legi dicentem : ; Quaeritur qualiter spatium aeris occupet umbra terrae efficiens nobis noctem , cum sol recedit a nobis diemque obducit , cum inferiora axis septentrionalis illuminat . 
Omne enim corpus umbram facit , et naturaliter umbra corpori adhaeret , adeo ut etiam pictores umbras corporum quae pinxerint nitantur exprimere , idque artis esse asserant non intermittere vim naturae . 
Ergo sicut in die cum a parte solis aliquod corpus hominis vel arboris occurrit , ex ea parte qua lumen repercutitur umbra subsistit ; sic cum recedente die sol ad eum locum pervenerit ubi occidere dicitur , ibi montium magnitudine a nobis separatur , sicque terrae objectu a septentrionali parte obumbratur aer , adeo ut nobis noctem efficiat haec ipsa umbra terrarum . 
CAPUT . 
Tonitrua autem ex fragore nubium generantur . 
Concepti enim intra sinum nubium ventorum spiritus versantur ibidem . 
Cumque vehementer sese erupturi eliserint , et virtutis suae mobilitate in quamlibet partem eruperint , magno concrepant murmure , et in morem exsilientium de stabulis quadrigarum sonus fragoris ejus ad aures nostras emittitur . 
Alias autem tonitruum divinae vocis superna est increpatio , sive clara praedicatio sanctorum , quae clamore forti per totum orbem terrarum in auribus fidelium perstrepit , per quod possit culpam suam admonitus agnoscere mundus . 
CAPUT . 
Aiunt naturalium scrutatores causarum , quod ex collisione atque attritu nubium fulgura generentur ad instar silicum duriorum quos cum compulseris invicem sibi , medius ex his ignis elabitur , vel quemadmodum si lignum ligno ras , ignem emittit . 
Unde et Papinius : Fulguraque attritis quotiens micuere procellis . 
Hac itaque ratione , cum nubila invicem in se fuerint collisa , illico fulmina mittuntur . 
Dehinc sequuntur tonitrua , quae licet sonitu tardiora sunt , praecedenti concussi luminis claritate , pariter tamen cum fulgure emittuntur . 
Sed eorum sonitus tardius penetrat aures quam oculos splendor fulguris , ad instar securis arborem procul caedentis , cujus quidem ante cernis ictum quam ad aures perveniat sonitus . 
Ergo nubium attritu fulmina nascuntur . 
Nunquam enim sereno coelo fulgura micuerunt . 
Unde et Virgilius : Non alias coelo ceciderunt plura sereno Fulgura . 
Fit enim fulmen nube , imbre et vento . 
Nam cum ventus in nubibus vehementer agitatus est , sic incalescit , ut incendatur . 
Dehinc , ut praedictum est , fulgura et tonitrua simul exprimuntur . 
Sed illud celerius videtur quia clarum est , hoc autem tardius ad aures pervenit . 
Post fulminis autem jactum , ventorum erumpere violentiam , sicque furorem tempestatis quem in nubibus conclusi agebant exeuntes ad terras emittunt . 
Lucretius autem dicit fulmina ex minutis seminibus constare , ideo penetrabilia esse ; ubicunque autem fulmen ceciderit , sulphuris odorem emittit . 
Virgilius : Et late circum loca sulphure fumant , Et Lucanus : Aethereoque nocens fumabit sulphure ferrum . 
In fulminibus sanctorum accipiuntur miracula , claritate signorum ac virtutum micantia , atque ad intima cordis pervenientia . 
Sublimia loca amplius sentire dicuntur ventorum vel fulminis injuriam , quam humilior terra . 
Unde et Horatius : Feriuntque summos ... Fulgura montes . 
Nimis autem excelsiora loca a tempestatibus esse secura , ut Olympus , qui celsitudine sua nec impetus ventorum , nec fulminum ictus sentit , quia nubes excedit . 
CAPUT . 
Clemens Romanus antistes et martyr ita scribit : ; Arcus enim in aere ex imagine solis hoc modo formatur . 
Dum enim sol in nubibus rarescentibus ex adverso refulserit , radiosque suos directa linea humor in nubilo transfundens impresserit , fit repercussio splendoris ejus in nubibus , e quibus fulgor emicans arcus speciem format . 
Sicut enim impressa cera anuli imaginem exprimit , sic nubes e contra ex rotunditate solis figuram sumentes , orbem efficiunt , et arcus effigiem fingunt . 
Apparet autem hic non semper , sed cum rarescunt nubila coeli . 
Nam rursus cum in se coeunt nubes atque densantur , confestim arcus forma resolvitur . 
In nubium enim densitate arcus aerem in perfecto gyro complectitur . 
Denique sine sole et nubibus nunquam apparet arcus , quia ex typo radii solis species ejus formatur . 
; Quadricolor enim est , et ex omnibus elementis in se rapit species . 
De coelo enim trahit igneum colorem , de aquis purpureum , de aere album , de terris colligit nigrum . 
Hic autem arcus , pro eo quod a sole resplendet in nubibus , Christi gloriam indicat in prophetis , ac doctoribus refulgentem . 
Alii ex duobus coloribus ejus , id est aquoso et igneo , duo judicia significari dixerunt . 
Unum per quod dudum impii perierunt in diluvio ; alterum , per quod postmodum peccatores cremandi sunt in inferno . 
CAPUT . 
Notandum est ex libro Job , quod cogitur aer iste visibilis , ut conglobetur ; conglobatus autem in nubes vertitur . 
Sic ipse dicit : ( Job . 
XXXVII , ) Et Virgilius : Consurgunt venti , atque in nubem cogitur aer . 
Nubes autem sancti praedicatores intelliguntur , qui verbi divini pluviam credentibus fundunt . 
Aer autem iste inanis et tenuis vacuas hominum mentes vagasque significat , qui tamen densatus in nubes vertitur , quia collectae ab inanitate fidelium mentes fide solidantur . 
Et sicut ex aere inani fiunt nubes pluviales , sic ad fidem de mundi vanitate colliguntur sancti praedicatores . 
Nubes autem dictae quod aethera obtegant , unde et dicuntur , quod vultus suos velent . 
Unde et , quod nube et mari terram tegat . 
CAPUT . 
Legitur in Amos propheta : ( Amos IX , ) . 
Aquae enim amarissimae maris vapore subtili calore aereo suspenduntur , instar medicinalis cucurbitae , quae calore superioris circuli humorem , et sanguinem sursum trahit . 
Hujusmodi itaque ratione aquae maris per tenuissimos vapores in aere suspensae paulatim concrescunt , ibique igne solis decoctae in dulcem pluviarum saporem vertuntur . 
Dehinc gravescente nube modo vi expressae ventorum , modo solis calore dissolutae , in terrae faciem asperguntur . 
A nubibus ergo rapiuntur aquae maris , et iterum ab ipsis reduntur in terras . 
Sed , sicut diximus , ut dulces possint esse in pluviis , coquuntur igne solis . 
Alii autem dicunt non tantummodo aquis maris nubes concrescere , sed etiam exhalantis terrae vaporibus , nebulas adolescere , quibus densatis coactisque nubes altius surgere . 
Atque iisdem labentibus pluvias effundere . 
Nubes autem , ut praediximus , apostoli significantur atque doctores . 
Pluviae ergo nubium eloquia sunt apostolorum , quae quasi guttatim , id est , sententialiter veniunt , sed abundantius doctrinae fecunditatem infundunt . 
CAPUT . 
Ait Ambrosius quod plerumque glacialibus ventorum flatibus rigentes aquae solidantur in nivem , et rupto aere nix funditur . 
CAPUT . 
Simili quoque ratione grandinum coagulatio fit . 
Aquae enim nubium rigore ventorum stringuntur in glaciem , atque durescunt . 
Dehinc glacies ipsa partim fragore ventorum comminuta in fragmina , partim solis vapore resoluta , frustatim ad terras elabitur . 
Quod autem rotunda videtur , hoc solis calor efficit , et mora refrenantis aeris , dum per longum spatium a nubibus usque ad terras decurrit . 
Figuraliter namque grando perfidiae duritia est , torpore malitiae frigida ; nix autem homines increduli sunt , frigidissimi atque pigri , et in infima torpore mentis depressi . 
Item alio intellectu nives sunt homines dilectione frigentes , qui etsi existant candidi puritate baptismatis , non fervent spiritu charitatis . 
CAPUT . 
Ventus est aer commotus et agitatus , approbante Lucretio : Ventus enim fit ubi est agitando percitus aer . 
Quod etiam in loco tranquillisimo et ab omnibus ventis quieto brevi flabello approbari potest , quo etiam muscas abigentes aerem commovemus , flatumque sentimus . 
Quod cum evenerit occultiori quodam motu coelestium vel terrenorum corporum per magnum spatium mundi ventus vocatur ex diversis partibus coeli nomina etiam diversa sortitus . 
Quidam autem aiunt , eo quod ex aquis aer , ex aere venti nascuntur . 
Clemens autem dicit : . 
Venti autem , interdum angelorum intelliguntur spiritus , qui a secretis Dei ad salutem humani generis per universum mundum mittuntur . 
Item nonnunquam venti incentores spiritus poni solent , pro eo quod malae suggestionis flatu ad terrena desideria iniquorum corda succendunt , secundum quod scriptum est : ( Job . 
XXVII , ) . 
CAPUT . 
Primus ventorum cardinalis , Septentrio , frigidus et nivalis , flat rectus ab axe , et facit arida frigora et siccas nubes . 
Hic et Aparctias . 
Circius , qui et Thrascias , hic a dextris Septentrionis intonans facit nives , et grandinum coagulationes . 
Aquilo ventus qui et Boreas vocatur , ex alto flans , gelidus atque siccus , et sine pluvia , qui non discutit nubes , sed stringit ; unde et non immerito diaboli formam induit , qui iniquitatis frigore gentilium corda constringit . 
Secundus ventorum cardinalis Subsolanus , qui et Apeliotes . 
Hic ab ortu solis intonat , et est temperatus . 
Vulturnus ipse , qui et Caecias vocatur , dexterior Subsolani . 
Hic dissolvit cuncta atque desiccat . 
Eurus , ex sinistro latere veniens Subsolani Orientem nubibus irrigat . 
Tertius ventorum Auster , plagae meridianae cardinalis , qui et Notus , ex humili flans , humidus , calidus atque fulmineus , generans largas nubes , et pluvias laetissimas , solvens etiam flores . 
Euroauster , calidus ventus , a dextris intonat Austri . 
Libonotus , vel Austroafricus ventus est temperatus , calidus a sinistris Austri spirans . 
Quartus est cardinalis Zephyrus , qui et Favonius ab Occidente interiori flans . 
Iste hiemis rigorem gratissima vice relaxat , flores producit . 
Africus , qui dicitur Lips ex Zephyri dextro latere intonans : hic generat tempestates , et pluvias , et facit nubium collisiones , et sonitus tonitruorum , et crebrescentium fulgorum visus , et fulminum impulsus . 
Corus , qui et Argestes , ex sinistra parte Favonii spirans , eo flante , in Oriente nubila sunt , in India serena . 
Quosdam autem Tranquillus proprios locorum flatus propriis appellat vocabulis , quo ex numero sunt : in Syria Syrus , Carbasus in Cilicia , in Propontide Thracidas , in Attica Sciron , in Gallecia Circius , in Hispania Sucronensis . 
Sunt praeterea quidam innumerabiles ex fluminibus , aut stagnis , aut finibus nominati . 
Duo sunt tamen extra hos ubique spiritus magis quam venti , aura et altanus . 
CAPUT . 
Tempestas turbo est divini judicii , sicut propheta ait : ( Nahum . 
I , ) . 
Serenitas autem gaudium est lucis aeternae . 
Signa autem tempestatum navigantibus Tranquillus in Pratis sic dicit : Item Varro dicit signum esse tempestatis , dum de parte Aquilonis fulgurat , et dum de parte Euri intonat . 
Nigidius quoque ait : Aratus autem dicit , si Aquilonium cornu lunae sit correctius , Aquilonem imminere . 
Item si cornu Australe sit erectius , Notum imminere . 
Quarta autem luna futurarum index certissima habetur aurarum . 
Unde et Virgilius dicit : Sin ortu in quarto , namque is certissimus auctor . 
Plura neque obtusis per coelum cornibus ibit . 
Totus et ille dies , et qui nascentur ab illis Exactumad mensem pluvia , ventisque carebunt . 
Item idem Virgilius dicit : . 
Item Varro ait : . 
Item idem , , inquit , . 
Nigidius quoque : , inquit , . 
Item Dominus in Evangelio : , inquit , . 
CAPUT . 
Pestilentia est morbus late vagans , et contagio suo , quaeque tetigerit , polluens . 
Haec enim aegritudo non habet spatium temporis quo aut vita speretur aut mors , sed repentinus languor simul cum morte venit . 
Quae sit vero causa hujus pestilentiae quidam dixerunt : . 
Unde et Virgilius : Corrupto coeli tractu miserandaque venit , Arboribusque satisque lues . 
Item alii aiunt pestifera semina rerum multa ferri in aerem , atque suspendi , et in externas coeli partes , aut ventis , aut nubibus transportari . 
Deinde quaqua feruntur , aut cadunt per loca et germina cuncta ad animalium necem corrumpunt ; aut suspensa manent in aere , et cum spirantes auras , illa quoque in corpus pariter absorbemus , atque inde languescens morbo corpus , aut ulceribus tetris , aut percussione subita exanimatur . 
Sicut enim coeli novitate , vel aquarum corpora advenientium tentari consueverunt , adeo ut morbum concipiant , ita etiam aer corruptus ex aliis coeli partibus veniens , subita clade corpus corrumpit , atque repente vitam exstinguit . 
CAPUT XL . 
. 
Cur Oceanus in se reciprocis aestibus revertatur , quidam aiunt in profundis Oceani esse quosdam ventorum spiritus , veluti mundi nares per quas emissi anhelitus , vel retracti alterno accessu recessuque , nunc evaporante spiritu efflent maria , nunc retrahente reducant . 
Quidam autem volunt cum augmento lunari crescere Oceanum , et tanquam ejus quibusdam spirationibus retrorsum trahatur , et iterum ejusdem impulsu ac retractu , in mensuram propriam refundatur . 
Alii quoque Oceani undis alii sidera dicunt , solemque de Oceano aquam haurire ignibus suis , et circum omnia sidera fundere , ut ea temperet , quia sunt ignea . 
Unde dicunt quia cum haurit undas , erigit Oceanum . 
Sed utrum ventorum spiritu aquae erigantur , an lunari cursu increscant , an sole trahente decrescant , hoc soli Deo cognitum est , cujus et opus mundus est , solique omnis mundi ratio nota est . 
Oceani autem magnitudo incomparabilis , et intransmeabilis latitudo perhibetur . 
Quod etiam Clemens discipulus apostolorum visus est indicare , cum dicit : . 
Philosophi autem aiunt quod post Oceanum terra nulla sit , sed solo denso aere nubium contineatur mare , sicut et terra subterius , ideo et Lucanus : Cum mare convolvit gentes , cum littora ThetysNoluit ulla pati coelo contenta tenere , Tunc quoque tanta malis moles crevisset in astra , Ni superum rector pressisset nubibus undas . 
CAPUT XLI . 
Cur mare non crescat . 
Cur mare majus non fiat , ac tantis fluviorum copiis nullatenus crescat , Clemens episcopus dicit , eo quod naturaliter salsa aqua fluentum dulce in se receptum consumat , eo quod fit ut illud salsum maris elementum quantascunque recipit copias aquarum , nihilominus exhauriat . 
Adde etiam quod venti rapiunt , et vapor calorque solis assumit . 
Denique videmus lacus multasque lacunas parvo sub momenti spatio ventorum flatibus solisque ardore consumi . 
Salomon autem dicit : ( Eccles . 
I , ) . 
Ex quo intelligitur mare ideo non crescere , quod etiam per quosdam occultos profundi meatus aquae revolutae ad fontes suos refluant , et solito cursu per suos amnes recurrant . 
Mare autem propterea factum est , ut omnium cursus fluviorum recipiat . 
Cujus cum sit altitudo diversa , indiscreta tamen dorsi ejus aequalitas . 
Unde aequor appellatum creditur , quod superficies ejus aequalis sit ; physici autem dicunt mare altius esse terris . 
CAPUT XLII . 
Quare mare salsam habeat aquam . 
Rursus Ambrosius doctor docuit dicens : . 
CAPUT XLIII . 
. 
Aegyptus aeris calorem semperque solem habet ; nunquam imbres vel nubes recipit , cujus loca Nilus fluvius aestatis tempore inundat , quo pro pluviis utuntur . 
Oritur enim fluvius idem inter Austrum et Ortum . 
Etesiarum autem flatus a Zephyri parte , id est , ab Occiduo flat , et habet certum tempus . 
Nascuntur enim mense Maio , quarum flatus initio languens est , sed per dies augescit . 
Nam flant ab hora sexta in decimam . 
Harum igitur flatu resistente undis , oppositisque etiam ostiis ejus , quibus in mare influit , arenarum cumulis , Nili fluctus intumescunt , ac retro reverti coguntur . 
Sicque aquae erumpentes propelluntur in Austrum . 
Quibus congestis , Nilus in Aegyptum erumpit . 
Quiescentibus quoque Etesiis , ruptisque arenarum cumulis , rursus in suum alveum redit fluvius . 
CAPUT XLIV . 
. 
In Pratis Tranquillus sic asserit dicens : . 
Ex his superum Adriaticum dicitur , et Tuscum inferum . 
angustum , quasi fervens mare , ut Siculum et Gaditanum . 
sunt omnia per quae mare vicissim tum accedit , tum recedit . 
, proprie mare profundum . 
, quibus in mari potest stari , quae Virgilius appellat , quae eodem Graeci . 
majores recessus maris dicuntur , ut Caspius , Arabicus , Indicus . 
Minores autem , ut Paestanus , Amyclanus , et caeteri similes . 
motus maris sine tempestate fluctuantis . 
Naevius in Bello Punico sic ait : . 
, quae eminent , et procurrunt mari . 
De quibus Pacuvius : . 
Sinus tumens , necdum tamen canus . 
De quo Atta in Togatis sic ait : . 
Et Augustus , inquit , . 
, quidquid aqua alluit , omnis humor , qui vel modice fluit . 
fluvius , qui pluvia crescit , siccitate torrescit : de quo Pacuvius : . 
exitus fluminum in mare . 
aquarum projectus , quales sunt in Aniene flumine quam maxime praecipites . 
CAPUT XLV . 
. 
Qualiter terra super aerem fundata libratis credatur stare ponderibus , sic dicit Ambrosius : ; De Terrae autem qualitate , sive positione sufficiat secundum Scripturam Job sciendum quia suspendit terram in nihilo . 
; Philosophi quoque similiter opinantur , aere denso terram sustineri , et quasi spongiam mole sua immobilem pendere , sicque , ut aequali motu hinc atque inde , veluti alarum suffulta remigiis , ex omni parte librata propendeat , nec in partem possint inclinari alteram . 
Verumtamen , utrum , densitate aeris sustineatur , an super aquam pendeat , quia scribitur ( Psal . 
CXXXV , ) ; vel quomodo aer mollis tantam mollem possit sustentare terrenam ; aut si super aquas est tam immane pondus , quomodo non demergatur ; aut quomodo aequitatis libram teneat ne in alteram partem propensa incumbat ; hoc nulli mortalium scire fas est , nec nobis discutere , aut perscrutari licet cuiquam tantam divinae artis excellentiam , dum constet eam lege majestatis Dei aut super aquas , aut super nubes stabilem permanere . 
, inquit , Salomon , Ergo quod mortalium naturae secretum est , divinae potentiae relinquendum est . 
CAPUT XLVI . 
. 
Sapientes dicunt terram in modum spongiae esse , conceptumque ventum rotari , et ire per cavernas . 
Cumque tantum ierit , quantum terra capere non possit , huc atque illuc ventus fremitum et murmura mittit . 
Dehinc quaerentis vi viam evadendi , dum sustinere eum terra non potuerit , aut tremit , aut dehiscit , ut ventum egerat . 
Inde autem fieri terraemotum , dum universa ventus inclusus concutit . 
Unde et Sallustius : , inquit , . 
Ergo , ut diximus , tremor terrae , vel spiritu venti per cava terrae , vel ruina inferiorum , motuque undae existit . 
Sic enim et Lucanus ait : Terraque dehiscente Insolitis ... tremuerunt motibus Alpes . 
Terraemotum autem illic assidue fieri , ubi cava terrarum sunt , in quibus venti ingrediuntur , et faciunt terraemotum . 
Nam ubi arenosum est , aut solida est terra , non ibi fit terraemotus . 
Terrae autem motio pertinet ad judicium , quando peccatores et terreni homines spiritu oris Dei concussi commovebuntur . 
Item terrae commotio hominum terrenorum est , ad fidem conversio . 
Unde scriptum est : , utique ad credendum . 
CAPUT XLVII . 
. 
De monte autem Etna Justinus in libro Historiarum ita scribit , dicens : . 
Hinc igitur fabulae Scyllam et Charybdim peperere . 
Hinc latratus auditus , hinc monstra , hinc reddita simulacra , dum navigantes , magnis vorticibus pelagi dissidentis , exterriti , latrare putant undas , quas sorbentis aestus vorago collidit . 
Eadem causa etiam Aetnae montis perpetuos ignes facit . 
Nam aquarum ille concursus raptum se cum spiritum in imum fundum trahit , atque ibi suffocatum tandiu tenet , donec , per spiramenta terrae diffusus , nutrimenta ignis incendat . 
Constat autem ad exemplum gehennae , cujus ignis perpetua incendia spirabunt ad puniendos peccatores , qui cruciabuntur in saecula saeculorum . 
Nam sicut isti montes in tanta temporis diuturnitate usque nunc flammis aestuantibus perseverant , ita ut nunquam exstingui possint , sic ignis ille ad crucianda corpora damnatorum finem nunquam est habiturus . 
CAPUT XLVIII . 
. 
Nunc terrae positionem definiemus , et mare quibus locis interfusum videatur , ordine exponemus . 
Terra , ut testatur Hyginus , mundi media regione collocata , omnibus partibus coeli aequali dissidens intervallo centrum obtinet . 
Oceanus autem regione circumductionis sphaerae profusus , prope totius orbis alluit fines . 
Itaque et siderum signa occidentia in eum cadere existimantur . 
Regio autem terrae dividitur trifariam , e quibus una pars Europa , altera Asia , tertia Africa vocatur . 
Europam igitur ab Africa dividit mare ab extremis oceani finibus , et Herculi columnis . 
Asiam autem , et Libyam cum Aegypto disterminat ostium Nili fluvii , quod Canopicum appellatur . 
Asiam ab Europa Tanais dividit bifariam se conjiciens in paludem , quae Maeotis appellatur . 
Asia autem , ut ait beatissimus Augustinus , a meridie per orientem usque ad septentrionem pervenit . 
Europa vero a septentrione usque ad occidentem , atque inde Africa ab occidente usque ad meridiem . 
Unde videntur orbem dimidium duae tenere , Europa , et Africa . 
Alium vero dimidium sola Asia . 
Sed ideo illae duae partes factae sunt , quia inter utramque ab Oceano ingreditur , quidquid aquarum terras influit , et hoc mare Magnum nobis facit . 
Totius autem terrae mensuram geometrae centum octoginta milium stadiorum aestimaverunt . 
