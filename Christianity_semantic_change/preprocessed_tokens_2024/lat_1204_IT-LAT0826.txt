De corpore Domini Dicit Dominus Jesus discipulis suis : Ego sum via , veritas et vita ; nemo venit ad Patrem nisi per me . 
Si cognosceretis me , et Patrem meum utique cognosceretis ; et amodo cognoscetis eum et vidisti eum . 
Dicit ei Philippus : Domine , ostende nobis Patrem , et sufficit nobis . 
Dicit ei Jesus : tanto tempore vobiscum sum et non cognovisti me ? 
Philippe , qui videt me , videt et Patrem ( Joa , - ) meum . 
Pater lucem habitat inaccessbilem ( cf Tm , ) , et spiritus est Deus ( Joa , ) , et Deum nemo vidit umquam ( Joa , ) . 
Ideo nonnisi in spiritu videri potest , quia spiritus est qui vivificat ; caro non prodest quidquam ( Joa , ) . 
Sed nec Filius in eo quod aequalis est Patri , videtur ab aliquo aliter quam Pater , aliter quam Spiritus sanctus . 
Unde omnes qui viderunt Dominum Jesum secundum humanitatem et non viderunt et crediderunt secundum spiritum et divinitatem , ipsum esse verum Filium Dei , damnati sunt ; ita et modo omnes qui vident sacramentum , quod sanctificatur per verba Domini super altare per manum sacerdotis in forma panis et vini , et non vident et credunt secundum spiritum et divinitatem , quod sit veraciter sanctissimum corpus et sanguis Domini nostri Jesu Christi , damnati sunt , ipso altissimo attestante , qui ait : Hoc est corpus meum et sanguis mei novi testamenti qui pro multis effundetur ( Mc , ) ; et : Qui manducat carnem meam et bibit sanguinem Domini . 
Omnes alii , qui non habent de eodem spiritu et praesumunt recipere eum , iudicium sibi manducant et bibunt ( cf Cor , ) . 
Unde : Filii hominum , usquequo gravi corde ? 
( Ps , ) . 
Ut quid non cognoscitis veritatem et creditis in Filium Dei ( cf Joa , ) ) ? 
Ecce , quotidie humiliat se ( cf Phil , ) , sicut quando a regalibus sedibus ( Sap , ) venit in uterum Virginis ; quotidie venit ad nos ipse humilis apparens ; quotidie descendit de sinu Patris suo per altare in manibus sacerdotis . 
Et sicut sanctis apostolis in vera carne , ita et modo se nobis ostendit in sacro pane . 
Et sicut ipsi intuitu carnis suae tantum eius carnem videbant , sed ipsum Deum esse credebant oculis spiritualibus contemplantes , sic et nos videntes panem et vinum oculis corporeis videamus et credamus firmiter , eius sanctissimum corpus et sanguinem vivum esse et verum . 
Et tali modo semper est Dominus cum fidelibus suis , sicut ipse dicit : Ecce ego vobiscum sum usque ad consummationem saeculi ( cf Mt , ) . 
De malo propriae voluntatis Dixit Dominus ad Adam : De omni ligno comede , de ligno autem boni et mali non comedas ( cf Gen , ) . 
De omni ligno paradisi poterat comedere , quia dum non venit contra obedientiam , non peccavit . 
Ille enim comedit de ligno scientiae boni , qui sibi suam voluntatem appropriat et se exaltat de bonis , quae Dominus dicit et operatur in ipso ; et sic per suggestionem diaboli et trasgressionem mandati factum est pomum scientiae mali . 
Unde oportet , quod sustineat poenam . 
De perfecta obedientia Dicit Dominus in Evangelio : Qui non renuntiaverit omnibus quae possidet , non potest meus esse discipulus ( Lc , ) ; et : Qui voluerit animam salvam facere perdet illam ( Lc , ) . 
Ille homo relinquit omnia quae possidet , et perdit corpus suum , qui se ipsum totum praebet ad obedientiam in manibus sui prelati . 
Et quidquid facit et dicit , quod ipse sciat , quod non sit contra voluntatem eius , dum bonum sit quod facit , vera obedientia est . 
Et si quando subditus videat meliora et utiliora animae suae quam ea quae sibi prelatus praecipiat , deat adimplere . 
Nam haec est caritativa obedientia ( cf Petr , ) , quia Deo et proximo satisfacit . 
Si vero praelatus aliquid contra animam suam praecipiat , licet ei non obediat , tamen ipsum non dimittat . 
Et si ab aliquibus persecutionem inde sustinuerit , magis eos diligat propter Deum . 
Nam qui prius persecutionem sustineat , quam velit a suis fratribus separari , vere permanet in perfecta obedientia , quia ponit animam suam ( cf Joa , ) pro fratribus suis . 
Sunt enim multi religiosi , qui sub specie meliora videndi quam quae sui prelati praecipiunt , retro aspiciunt ( cf Lc , ) et ad vomitum propriae voluntatis redeunt ( cf Prov , ; Petr , ) ; hi homicidae sunt et propter mala sua exempla multas animas perdere faciunt . 
Ut nemo appropriet sibi praelationem Non venit ministrari , sed ministrare ( cf Mt , ) , dicit Dominus . 
Illi qui sunt super alios costituiti , tantum de illa praelatione glorientur , quantum si essent in abluendi fratrum pedes officio deputati . 
Et quanto magis turbantur de ablata sibi praelatione quam de pedum officio , tanto magis sibi loculos ad periculum animae componunt ( cf Joa , ) . 
Ut nemo superbiat , sed glorietur in cruce Domini Attende , o homo , in quanta excellentia posuerit te Dominus Deus , quia creavit et formavit te ad imaginem dilecti Filii sui secundum corpus et similitudinem secundum spiritum ( cf Gen , ) . 
Et omnes creaturae , quae sub caelo sunt , secundum se serviunt , cognoscunt et obediunt Creatori melius quam tu . 
Et etiam daemones non crucifixerunt eum , sed tu cum ipsis crucifixisti eum et adhuc crucifigis delectando in vitiis et peccatis . 
Unde ergo potes gloriari ? 
Nam si tantum esses subtilis et sapiens quod omnem scientiam ( cf Cor , ) haberes et scires interpretari omnia genera linguarum ( cf Cor , ) et subtiliter de caelestibus rebus perscrutari , in omnibus his non potes gloriari ; quia unus daemon scivit de caelestibus et modo scit de terrenis plus quam omnes homines , licet aliquis fuerit , qui summae sapientiae cognitionem a Domino receperit specialem . 
Similiter et si esses pulchior et ditior omnibus et etiam si faceres mirabilia , ut daemones fugares , omnia ista tibi sunt contraria et nihil ad te pertinet et in his nil potes gloriari . 
Sed in hoc possumus gloriari , in infirmitatibus nostris ( cf Cor , ) et baiulare quotidie sanctam crucem Domini nostri Jesu Christi ( Lc , ) . 
De imitatione Domini Attendamus , omnes fratres , bonum pastorem , qui pro ovibus suis salvandis crucis sustinuit passionem . 
Oves Domini secutae fuerunt eum in tribulatione et persecutione , verecundia et fame , in infirmitate et tentatione et ceteris aliis ; et de his receperunt a Domino vitam sempiternam . 
Unde magna verecundia est nobis servis Dei , quod sancti fecerunt opera et nos recitando ea volumus recipere gloriam et honorem . 
Ut bona operatio sequatur scientiam Dicit Apostolus : Littera occidit , spiritus autem vivificat ( Cor , ) . 
Illi sunt mortui a littera qui tantum sola verba cupiunt scire , ut sapientiores teneantur inter alios et possint acquirere magnas divitias dantes consanguineis et amicis . 
Et illi religiosi sunt mortui a littera , qui spiritum divinae litterae nolunt sequi , sed solum verba magnis cupiunt scire et aliis interpretari . 
Et illi sunt vivificati a spiritu divinae litterae , qui omnem litteram , quam sciunt et cupiunt scire , non attribuunt corpori , sed verbo et exemplo reddunt ea altissimo Domino Deo cuius est omne bonum . 
De peccato invidiae vitando Ait apostolus : Nemo potest dicere : Dominus Jesus , nisi in Spiritu Sancto ( Cor , ) ; et : Non est qui faciat bonum , non est usque ad unum ( Rom , ) . 
Quicumque ergo invidet fratri suo de bono , quod Dominus dicit et facit in ipso , pertinet ad peccatum blaphemiae , quia ipsi Altissimo invidet ( cf Mt , ) , qui dicit et facit omne bonum . 
De dilectione Dicit Dominus : Diligite inimicos vestros [ benefacite his qui oderunt vos , et orate pro persequentibus et calumniantibus vos ] ( Mt , ) . 
Ille enim veraciter diligit inimicum suum , qui non dolet de iniuria , quam sibi facit , sed de peccato animae suae uritur propter amorem Dei . 
Et ostendat ei ex operibus dilectionem . 
De castigatione corporis Multi sunt , qui dum peccant vel iniuriam recipiunt , saepe inculpant inimicum vel proximum . 
Sed non est ita : quia unusquisque in sua potestate habet inimicum , videlicet corpus , per quod peccat . 
Unde beatus ille servus ( Mt , ) , qui talem inimicum traditum in sua potestate ; quia , dum hoc fecerit , nullus alius inimicus visibilis vel invisibilis ei nocere poterit . 
Ut nemo corrumpatur malo alterius Servo Dei nulla res displicere debet praeter peccatum . 
Et quocumque modo aliqua persona peccaret , et propter hoc servus Dei non ex caritate turbaretur et irasceretur , thesaurizat sibi culpam ( cf Rom , ) . 
Ille servus Dei , qui non irascitur neque conturbat se pro aliquo recte vivit sine proprio . 
Et beatus est , qui non remanet sibi aliquid reddens quae sunt caesaris caesari , et quae sunt Dei Deo ( Mt , ) . 
De cognoscendo spiritu Domini Sic potest cognosci servus Dei , si habet de spiritu Domini : cum Dominus operaretur per ipsum aliquod bonum , si caro eius non inde se exalataret , quia semper est contraria omni bono , sed si magis ante oculos se haberet viliorem et omnibus aliis hominibus minorem se existimaret . 
De patientia Beati pacifici , quoniam filii Dei vocabuntur ( Mt , ) . 
Non potest cognoscere servus Dei , quantam habeat patientiam et humilitatem in se , dum satisfactum est sibi . 
Cum autem venerit tempus , quod illi qui deberent sibi satisfacere , faciunt sibi contrarium , quantam ibi patientiam et humilitatem tantam habet et non plus . 
De paupertate spiritus Beati paupere spiritu , quoniam ipsorum est regnum caelorum ( Mt , ) . 
Multi sunt , qui orationibus et officiis insistentes multas abstinentias et aflictiones in suis corporibus faciunt , sed de solo verbo , quod videtur esse iniuria suorum corporum vel de aliqua re , quae sibi auferretur scandalizati continuo perturbantur . 
Hi non sunt pauperes spiritu ; quia qui vere pauper est spiritu , se ipso odit et eos diligit qui eum percutiunt in maxilla ( cf Mt , ) . 
De pace Beati pacifici , quoniam filii Dei vocabuntur ( Mt , ) . 
Illi sunt vere pacifici , qui de omnibus , quae in hoc saeculo patiuntur , propter amorem Domini nostri Jesu Christi in animo et corpore pacem servant . 
De munditia cordis Beati mundo corde , quoniam ipsi Deum videbunt ( Mt , ) . 
Vere mundo corde sunt qui terrena despiciunt , caelestia quaerunt et semper adorare et videre Dominum Deum vivum et verum mundo corde et animo desistunt . 
De humili servo Dei Beatus ille servus ( Mt , ) , qui non magis se exaltat de bono , quod Dominus dicit et operatur per ipsum , quam quod dicit et operatur per alium . 
Peccat homo , qui magis vult recipere a proximo suo , quam non vult dare de se Domino Deo . 
De compassione proximi Beatus homo , qui sustinet proximum suum secundum suam fragilitatem in eo , quod vellet sustineri ab ipso , si in consimili casu esset . 
Beatus servus , qui omnia bona reddit Domino Deo , quia qui sibi aliquid retinuerit abscondit in se pecuniam Domini Dei sui ( Mt , ) et quod putabat habere , auferetur ab eo ( Lc , ) . 
De humili servo Dei Beatus servus , qui non tenet se meliorem , quando magnificatur et exaltatur ab hominibus , sicuti quando tenetur vilis , simplex et despectus , quia quantum est bono coram Deo , tantum est et non plus . 
Vae illi religioso , qui ab aliis positus est in alto et per suam voluntatem non vult descendere . 
Et beatus ille servus ( Mt , ) , qui non per suam voluntatem ponitur in alto et semper desiderat esse sub pedibus aliorum . 
De bono et vano religioso Beatus ille religiosus , qui non habet iucunditatem et laetitia nisi in sanctissimis eloquiis et operibus Domini et cum his producit homines ad amorem Dei cum gaudio et laetitia ( cf Ps , ) . 
Vae illi religioso , qui delectat se in verbis otiosis et vanis et cum his producit homines ad risum . 
De inani et loquaci religioso Beatus servus , qui quando loquitur , sub specie mercedis omnia sua non manifestat et non est velox ad loquendum ( cf Prov , ) , sed sapienter providet , quae debet loqui et respondere . 
Vae illi religioso , qui bona , quae Dominus sibi ostendit , non retinet in corde suo ( Lc , ) et aliis non ostendit per operationem , sed sub specie mercedis magis hominibus verbis cupit ostendere . 
Ipse recipit mercedem suam ( cf Mt , ; , ) et audientes parum fructum reportant . 
De correctione Beatus servus qui disciplinam , accusationem et reprehensionem ita patienter ab aliquo sustineret sicut a semetipso . 
Beatus servus , qui reprehensus benigne acquiescit , verecunde obtemperat , humiliter confitetur et libenter satisfacit . 
Beatus servus , qui non est velox ad se excusandum et humiliter sustinet verecundiam et reprehensionem de peccato , ubi non commisit culpam . 
De humilitate Beatus servus , qui ita inventus est humilis inter subditos suos , sicuti quando esset inter dominos suos . 
Beatus servus , qui semper permanet sub virga correctionis . 
Fidelis et prudens servus est ( cf Mt , ) , qui omnibus suis offensis non tardat interius punire per contritionem et exterius per confessionem et operis satisfactionem . 
De vera dilectione Beatus servus , qui tantum diligeret fratrem suum , quando est infirmus , quod non potest ei satisfacere , quantum est sanus , qui potest ei satisfacere . 
Item de eorum Beatus servus , qui tantum diligeret et timeret fratrem suum , cum esset longe ab ipso , sicuti quando esset cum eo , et non diceret aliquid post ipsum , quod cum caritate non posset coram ipso . 
Ut servi Dei honorent clericos Beatus servus , qui portat fidem in clericis , qui vivunt recte secundum formam Ecclesiae Romanae . 
Et vae illis qui ipsos despiciunt ; licet enim sint peccatores tamen nullus debet eos iudicare , quia ipse solus Dominus reservat sibi ipsos ad iudicandum . 
Nam quantum est maior administratio eorum , quam habent de sanctissimo corpore et sanguine Domini nostri Jesu Christi , quod ipsi recipiunt et ipsi soli aliis ministrant aliis hominibus istius mundi . 
De virtute effugante vitio Ubi caritas et sapientia , ibi timor nec ignorantia . 
Ubi est patientia et humilitas , ibi nec ira nec perturbatio . 
Ubi est paupertas cum laetitia , ibi nec cupiditas nec avaritia . 
Ubi est timor Domini ad atrium suum custodiendum ( cf Lc ) , ibi inimicus non potest habere locum ad ingrediendum . 
Ubi est misericordia et discretio , ibi nec superfluitas nec induratio . 
De abscondendo bono ne perdatur Beatus servus , qui thesaurizat in caelo ( Mt , ) bona , quae Dominus sibi ostendit et sub specie mercedis non cupit manifestare hominibus , quia ipse altissimus manifestabit opera eius quibuscumque placuerit . 
Beatus servus , qui secreta Domini observat in corde suo ( cf Lc , ) . 
