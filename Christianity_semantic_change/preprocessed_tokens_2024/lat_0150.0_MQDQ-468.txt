Chremetis frater aberat peregre Demipho relicto Athenis Antiphone filio . 
Chremes clam habebat Lemni uxorem et filiam , Athenis aliam coniugem et amantem unice fidicinam gnatum . 
Mater e Lemno aduenit Athenas ; moritur ; uirgo sola ( aberat Chremes ) funus procurat . 
Ibi eam uisam Antipho cum amaret , opera parasiti uxorem accipit . 
Pater et Chremes reuersi fremere . 
Dein minas triginta dant parasito , ut illam coniugem haberet ipse : argento hoc emitur fidicina . 
Vxorem retinet Antipho a patruo adgnitam . 
