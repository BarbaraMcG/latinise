Deus , caeli , angelorum creator et hominum , Terrae , maris , lunae , solis , astrorum ac fluminum , Cuncta creans , cuncta regens , nos , precamur , dirige . 
Qui dedisti Iacob iusto commoda itinera , Iter nostrum fac benignum , iucundum ac prosperum . 
Servos tuos contra anguem defende nequissimum . 
Montes , colles , vada , valles transeamus fluminum , Malignorum non curemus impetum dirissimum , Defensorem habeamus Dominum fortissimum . 
Nos itaque properantes Christi regat pietas , Nostra simul cuncta Deus illesa restituat , Qui Tobiae ducem dedit Raphahelem archangelum . 
Itere acto repetito oportuno tempore Mereamur adipisci Domini custodiam , Ut gavisi cum salute redeamus patriam . 
Itere acto Deo patri referamus gratias , Glorioso summi nato sanctoque spiritui Nobis danti viae cursum felicem in saecula . 
