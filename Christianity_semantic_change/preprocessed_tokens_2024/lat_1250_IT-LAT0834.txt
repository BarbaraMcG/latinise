Bula Innocentii Papae Innocentius , episcopus , servus servorum Dei . 
Dilectis in Christo filiabus , Clarae abbatissae aliisque sororibus monasterii Sancti Damiani Assisinatis , salutem et apostolicam benedictionem . 
Solet annuere Sedes Apostolica piis votis et honestis petentium precibus favorem benevolum impertiri . 
Ex parte siquidem vestra nobis exstitit humiliter supplicatum , ut cum vitae formulam , iuxta quam communiter in spirituum unitate ac voto altissimae paupertatis ( cfr . 
Cor , ) vivere debetis , vobis a beato Francisco traditam et a vobis sponte susceptam , venerabilis frater noster Ostiensis et Velletrensis episcopus duxerit approbandam , secundum quod in ipsius episcopi litteris confectis exinde plenius continetur , nos id curaremus apostolico munimine roborari . 
Devotionis igitur vestrae precibus inclinati , quod ab eodem episcopo super hoc factum est ratum habentes et gratum , illud auctoritate apostolica confirmamus et praesentis scripti patrocinio communimus , tenorem litterarum ipsarum de verbo ad verbum praesentibus inseri facientes , qui talis est : Raynaldus , miseratione divina Ostiensis et Velletrensis episcopus , carissimae sibi in Christo matri et filiae dominae Clarae , abbatissae Sancti Damiani Assisinatis , eiusque sororibus , tam praesentibus quam futuris , salutem et benedictionem paternam . 
Quia vos , dilectae in Christo filiae , mundi pompas et delicias contempsistis , et ipsius Christi et eius sanctissimae matris sequentes vestigia ( cfr . 
Pet , ) elegistis habitare incluso corpore et in paupertate summa Domino deservire , ut mente libera possitis Domino famulari , nos vestrum sanctum propositum in Domino commendantes , votis vestris et sanctis desideriis libenter volumus affectu paterno favorem benevolum impertiri . 
Eapropter vestris piis precibus inclinati , formam vitae et modum sanctae unitatis et altissimae paupertatis ( cfr . 
Cor , ) quam vobis beatus pater vester sanctus Franciscus verbo et scripto tradidit observandam , praesentibus annotatam , auctoritate domini papae et nostra vobis omnibus vobisque in vestro monasterio succedentibus in perpetuum confirmamus et praesentis scripti patrocinio communimus . 
Caput I - In nomine Dominiincipit forma vitae sororum pauperum Forma vitae Ordinis Sororum Pauperum , quam beatus Franciscus instituit , haec est : Domini nostri Jesu Christi sanctum evangelium observare , vivendo in obbedientia , sine proprio et in castitate . 
Clara , indigna ancilla Christi et plantula beatissimi patris Francisci , promittit obedientiam et reverentiam domino papae Innocentio et successoribus eius canonice intrantibus et Ecclesiae Romanae . 
Et sicut in principio conversionis suae una cum sororibus suis promisit obedientiam beato Francisco , ita eamdem promittit inviolabiliter servare successoribus suis . 
Et aliae sorores teneantur semper successoribus beati Francisci et sorori Clarae et aliis abbatissis canonice electis ei succedentibus obedire . 
Caput II - De his quae volunt vitam istam accipere et qualiter recipi debeant Si qua divina inspiratione venerit ad nos volens vitam istam accipere , abbatissa sororum omnium consensum requirere teneatur ; et si maior pars consenserit , habita licentia domini cardinalis protectoris nostri , possit eam recipere . 
Et si recipiendam viderit , diligenter examinet eam vel examinari faciat de fide catholica et ecclesiasticis sacramentis . 
Et si haec omnia credat et velit ea fideliter confiteri et usque in finem firmiter observare ; et virum non habet vel , si habet , et iam religionem intravit auctoritate dioecesani episcopi , voto continentiae iam emisso ; aetate etiam longaeva vel infirmitate aliqua seu fatuitate ad hujus vitae observantiam non impediente , diligenter exponatur ei tenor vitae nostrae . 
Et si idonea fuerit , dicatur ei verbum sancti Evangelii , quod vadat et vendat omnia sua et ea studeat pauperibus erogare ( cfr . 
Mat , ) . 
Quod si facere non poterit , sufficit ei bona voluntas . 
Et caveant abbatissa et eius sorores ne sollicitae sint de rebus suis temporalibus , ut libere faciat de rebus suis quidquid Dominus inspiraverit ei . 
Si tamen consilium requiratur , mittant eam ad aliquos discretos et Deum timentes ( cfr . 
Act , ) , quorum consilio bona sua pauperibus erogentur . 
Postea capillis tonsis in rotundum et deposito habitu saeculari , concedat ei tres tunicas et mantellum . 
Deinceps extra monasterium sine utili , rationabili , manifesta et probabili causa eidem exire non liceat . 
Finito vero anno probationis , recipiatur ad obedientiam promittens vitam et formam paupertatis nostrae in perpetuum observare . 
Nulla infra tempus probationis veletur . 
Mantellulas etiam possint sorores habere pro alleviatione et honestate servitii et laboris . 
Abbatissa vero de vestimentis discrete eisdem provideat secundum qualitates personarum et loca et tempora et frigidas regiones , sicut necessitati viderit expedire . 
Iuvenculae in monasterio receptae infra tempus aetatis legitimae tondeantur in rotundum ; et deposito habitu saeculari induantur panno religioso , sicut visum fuerit abbatissae . 
Cum vero ad aetatem legitimam venerint , indutae iuxta formam aliarum faciant professionem suam . 
Et tam ipsis quam aliis novitiis abbatissa sollicite magistram provideat de discretioribus totius monasterii , quae in sancta conversatione et honestis moribus iuxta formam professionis nostrae eas diligenter informet . 
In examinatione et receptione sororum servientium extra monasterium servetur forma praedicta ; quae possint portare calceamenta . 
Nulla nobiscum residentiam faciat in monasterio , nisi recepta fuerit secundum formam professionis nostrae . 
Et amore sanctissimi et dilectissimi pueri pauperculis panniculis involuti , in praesepio reclinati ( cfr . 
Luc , ) , et sanctissimae matris eius moneo , deprecor et exhortor sorores meas , ut vestimentis semper vilibus induantur . 
Caput III - De divino officio et jejunio , de confessione et communione Sorores litteratae faciant divinum officium secundum consuetudinem fratrum minorum , ex quo habere poterunt breviaria , legendo sine cantu . 
Et quae occasione rationabili non possent aliquando legendo dicere horas suas , liceat eis sicut aliae sorores dicere Pater noster ( Mat , - ) . 
Quae vero litteras nesciunt dicant viginti quattuor Pater noster pro matutino , pro laude quinque , pro prima vero , tertia , sexta , nona pro qualibet istarum horarum septem ; pro vesperis autem duodecim , pro completorio septem . 
Pro defunctis etiam dicant in vesperis septem Pater noster cum Requiem aeternam ( cfr . 
Esd , - ) , pro matutino duodecim , cum sorores litteratae teneantur facere officium mortuorum . 
Quando vero soror monasterii nostri migraverit , dicant quinquaginta Pater noster . 
Omni tempore sorores ieiunent . 
In Nativitate vero Domini , quocumque die venerit , bis refici possint . 
Cum adolescentulis , debilibus et servientibus extra monasterium , sicut videbitur abbatissae , misericorditer dispensetur . 
Tempore vero manifestae necessitatis non teneantur sorores ieiunio corporali . 
Duodecim vicibus ad minus de abbatissae licentia confiteantur in anno . 
Et cavere debent ne alia verba tunc inserant , nisi quae ad confessionem et salutem pertinent animarum . 
Septem vicibus communicent , videlicet in Nativitate Domini , in quinta feria maioris hebdomadae , in Ressurrectione Domini , in Pentecoste , in Assumptione beatae Virginis , in festo sancti Francisci et in festo omnium sanctorum . 
Pro communicandis sanis sororibus vel infirmis capellano intus liceat celebrare . 
Caput IV - De electione et officio abbatissae , de capitulo atque de officialibus et discretis In electione abbatissae teneantur sorores formam canonicam observare . 
Procurent autem ipsae festinanter habere generalem ministrum vel provincialem Ordinis Fratrum Minorum , qui verbo Dei eas informet ad omnimodam concordiam et communem utilitatem in electione facienda . 
Et nulla eligatur nisi professa . 
Et si non professa eligeretur vel aliter daretur , non ei obediatur , nisi primo profiteatur formam paupertatis nostrae . 
Qua decedente , electio alterius abbatissae fiat . 
Et si aliquo tempore appareret universitati sororum praedictam non esse sufficientem ad servitium et communem utilitatem ipsarum , teneantur praedictae sorores iuxta formam praedictam , quam citius possunt , aliam sibi in abbatissam et matrem eligere . 
Electa vero cogitet quale onus in se suscepit et cui redditura est rationem ( cfr . 
Mat , ; Heb , ) de grege sibi commisso . 
Studeat etiam magis aliis praeesse virtutibus et sanctis moribus quam officio , ut eius exemplo provocatae sorores potius ex amore ei obediant quam timore . 
Privatis amoribus careat , ne dum in parte plus diligit , in totum scandalum generet . 
Consoletur afflictas . 
Sit etiam ultimum refugium tribulatis ( cfr . 
Ps , ) , ne si apud eam remedia defuerint sanitatum , desperationis morbus preavaleat in infirmis . 
Communitatem servet in omnibus , praecipue autem in ecclesia , dormitorio , refectorio , infirmaria et vestimentis quod etiam simili modo servare eius vicaria teneatur . 
Semel in hebdomada ad minus abbatissa sorores suas teneatur ad capitulum convocare ; ubi tam ipsa quam sorores de communibus et publicis offensis et negligentiis humiliter debeant confiteri . 
Et quae tractanda sunt pro utilitate et honestate monasterii , ibidem conferant cum omnibus sororibus suis ; saepe enim Dominus quod melius est minori revelat . 
Nullum debitum grave fiat , nisi de communi consensu sororum et manifesta necessitate ; et hoc per procuratorem . 
Caveat autem abbatissa cum sororibus suis , ne aliquod depositum recipiant in monasterio ; saepe enim de huiusmodi turbationes et scandala oriuntur . 
Ad conservandam unitatem mutuae dilectionis et pacis , de communi consensu omnium sororum omnes officiales monasterii eligantur . 
Et eodem modo octo ad minus sorores de discretioribus eligantur , quarum in his quae forma vitae nostrae requirit , abbatissa uti consilio semper teneatur . 
Possint etiam sorores et debeant , si eis utile et expediens videatur , officiales et discretas aliquando removere et alias loco ipsarum eligere . 
Caput V - De silentio ac de locutorio et crate Ab hora completorii usque ad tertiam sorores silentium teneant , exceptis servientibus extra monasterium . 
Sileant etiam continue in ecclesia , dormitorio , in refectorio tantum dum comedunt ; praeterquam in infirmaria , in qua pro recreatione et servitio infirmarum loqui discrete semper sororibus liceat . 
Possint tamen semper et ubique breviter submissa voce quod necesse fuerit insinuare . 
Non liceat sororibus loqui ad locutorium vel ad cratem sine licentia abbatissae vel eius vicariae . 
Et licenciatae ad locutorium loqui non audeant , nisi praesentibus et audientibus duabus sororibus . 
Ad cratem vero accedere non praesumant , nisi praesentibus tribus ad minus per abbatissam vel eius vicariam assignatis de illis octo discretis , quae sunt electae ab omnibus sororibus pro consilio abbatissae . 
Hanc formam loquendi teneantur pro se abbatissa et eius vicaria observare . 
Et hoc de crate rarissime , ad portam vero nullatenus fiat . 
Ad quam cratem pannus interius apponatur , qui non removeatur , nisi cum proponitur verbum Dei vel aliqua alicui loqueretur . 
Habeat etiam ostium ligneum duabus diversis seris ferreis , valvis et vectibus optime communitum , ut in nocte maxime duabus clavibus obseretur , quarum unam habeat abbatissa , aliam vero sacrista ; et maneat semper obseratum , nisi cum auditur divinum officium et pro causis superius memoratis . 
Nulla ante solis ortum vel post solis occasum loqui ad cratem alicui ullatenus debeat . 
Ad locutorium vero semper pannus , qui non removeatur , interius maneat . 
In quadragesima sancti Martini et quadragesima maiori nulla loquatur ad locutorium , nisi sacerdoti causa confessionis vel alterius manifestae necessitatis , quod reservetur in prudentia abbatissae vel eius vicariae . 
Caput VI - De non habendis possessionibus Postquam altissimus Pater caelestis per gratiam suam cor meum dignatus est illustrare , ut exemplo et doctrina beatissimi patris nostri sancti Francisci poenitentiam facerem , paulo post conversionem ipsius , una cum sororibus meis obedientiam voluntarie sibi promisi . 
Attendens autem , beatus pater quod nullam paupertatem , laborem , tribulationem , vilitatem et contemptum saeculi timeremus , immo pro magnis deliciis haberemus , pietate motus scripsit nobis formam vivendi in hunc modum . 
Quia divina inspiratione fecistis vos filias et ancillas altissimi summi Regis Patris caelestis et Spiritui Sancto vos desponsastis eligendo vivere secundum perfectionem sancti Evangelii , volo et promitto per me et fratres meos semper habere de vobis , tanquam de ipsis curam diligentem et sollicitudinem specialem : quod dum vixit diligenter implevit et a fratribus voluit semper implendum . 
Et ut nusquam declinaremus a sanctissima paupertate quam cepimus nec etiam quae post nos venturae essent , paulo ante obitum suum iterum scripsit nobis ultimam voluntatem suam dicens : Ego frater Franciscus parvulus volo sequi vitam et paupertatem altissimi Domini nostri Jesu Christi et eius sanctissimae Matris et perseverare in ea usque ad finem ( cfr . 
Mat , ) . 
Et rogo vos , dominas meas , et consilium do vobis , ut in ista sanctissima vita et paupertate semper vivatis . 
Et custodite vos multum , ne doctrina vel consilio alicuius ab ipsa in perpetuum ullatenus recedatis . 
Et sicut ego semper sollicita fui una cum sororibus meis sanctam paupertatem quam domino Deo et beato Francisco promisimus custodire , sic teneantur abbatissae quae in officio mihi succedent et omnes sorores usque in finem inviolabiliter observare , videlicet in non recipiendo vel habendo possessionem vel proprietatem per se neque per interpositam personam , seu etiam aliqui quod rationabiliter proprietas dici possit , nisi quantum terrae pro honestate et remotione monasterii necessitas requirit ; et illa terra non laboretur , nisi pro horto ad necessitatem ipsarum . 
Caput VII - De modo laborandi Sorores , quibus dedit Dominus gratiam laborandi , post horam tertiam laborent et de laboritio quod pertinet ad honestatem et communem utilitatem , fideliter et devote , ita quod , excluso otio animae inimico , sanctae orationis et devotionis spiritum non extinguant ( cfr . 
The , ) , cui debent cetera temporalia deservire . 
Et id quod manibus suis operantur , assignare in capitulo abbatissa vel eius vicaria coram omnibus teneatur . 
Idem fiat si aliqua eleemosyna pro sororum necessitatibus ab aliquis mitteretur , ut in communi pro eisdem recommendatio fiat . 
Et haec omnia pro communi utilitate distribuantur per abbatissam vel eius vicariam de consilio discretarum . 
Caput VIII - Quod nihil approprient sibi Sororeset de eleemosyna procuranda et de Sororibus infirmis Sorores nihil sibi approprient nec domum nec locum nec aliquam rem ; et tanquam peregrinae et advenae ( cfr . 
Ps , ; Pet , ) in hoc seculo , in paupertate et humilitate Domino famulantes , mittant pro eleemosyna confidenter , nec oportet eas verecundari , quia Dominus pro nobis se fecit ( cfr . 
Cor , ) pauperem in hoc mundo . 
Haec est illa celsitudo altissimae paupertatis ( cfr . 
Cor , ) , quae vos , carissimas sorores meas , heredes et reginas regni caelorum instituit , pauperes ( cfr . 
Iac , ) rebus fecit , virtutibus sublimavit . 
Haec sit portio vestra , quae perducit in terram viventium ( cfr . 
Ps , ) ; cui , dilectae sorores , totaliter inhaerentes nihil aliud pro nomine Domini nostri Jesu Christi et eius sanctissimae matris in perpetuum sub caelo habere velitis . 
Non liceat alicui sorori litteras mittere vel aliquid recipere aut extra monasterium dare sine licentia abbatissae . 
Nec quicquam liceat habere quod abbatissa non dederit aut permiserit . 
Quod si a parentibus suis vel ab aliis ei aliquid mitteretur , abbatissa faciat illi dari . 
Ipsa autem si indiget uti possit ; sin autem sorori indigenti caritative communicet . 
Si vero ei aliqua pecunia transmissa fuerit , abbatissa de consilio discretarum in his quae indiget illi faciat provideri . 
De infirmis sororibus , tam in consiliis quam in cibariis et aliis necessariis quae earum requirit infirmitas , teneatur firmiter abbatissa sollicite per se et alias sorores inquirere et iuxta possibilitatem loci caritative et misericorditer providere . 
Quia omnes tenentur providere et servire sororibus suis infirmis , sicut vellent sibi serviri si ab infirmitate aliqua tenerentur . 
Secure manifestet una alteri necessitatem suam . 
Et si mater diligit et nutrit filiam suam ( cfr . 
The , ) carnalem , quanto diligentius debet soror diligere et nutrire sororem suam spiritualem ? 
Quae infirmae in saccis cum paleis iaceant et habeant ad caput capitalia cum pluma ; et quae indigent pedulis laneis et culcitris uti possint . 
Infirmae vero praedictae cum ab introeuntibus monasterium visitantur , possint singulae aliqua bona verba sibi loquentibus breviter respondere . 
Aliae autem sorores licentiatae monasterium intrantibus loqui non audeant , nisi praesentibus et audientibus duabus discretis sororibus per abbatissam vel eius vicariam assignatis . 
Hanc formam loquendi tenantur pro se abbatissa et eius vicaria observare . 
Caput IX - De poenitentia sororibus peccantibus imponendaet de sororibus servientibus extra monasterium Si qua soror contra formam professionis nostrae mortaliter , inimico instigante , peccaverit , per abbatissam vel alias sorores bis vel ter admonita , si non se emendaverit , quot diebus contumax fuerit tot in terra panem et aquam coram sororibus omnibus in refectorio comedat ; et graviori poenae subiaceat , si visum fuerit abbatissae . 
Interim dum contumax fuerit , oretur ut Dominus ad poenitentiam cor eius illuminet . 
Abbatissa vero et eius sorores cavere debent , ne irascantur vel conturbentur propter peccatum alicuius , quia ira et conturbatio in se et in aliis impediunt caritatem . 
Si contigeret , quod absit , inter sororem et sororem verbo vel signo occasionem turbationis vel scandali aliquando suboriri , quae turbationis causam dederit , statim antequam offerat munus ( cfr . 
Mat , ) orationis suae coram Domino , non solum humiliter prosternat se ad pedes alterius veniam petens , verum etiam simpliciter roget , ut pro se intercedat ad Dominum quod sibi indulgeat . 
Illa vero memor illius verbi Domini : Nisi ex corde dimiseritis , nec Pater vester caelestis dimittet vobis ( cfr . 
Mat , ; , ) , liberaliter sorori suae omnem iniuriam sibi illatam remittat . 
Sorores servientes extra monasterium longam moram non faciant , nisi causa manifestae necessitatis requirat . 
Et honeste debeant ambulare et parum loqui , ut aedificari semper valeant intuentes . 
Et firmiter caevant ne habeant suspecta consortia vel consilia aliquorum . 
Nec fiant commatres virorum vel mulierum , ne hac occasione murmuratio vel turbatio oriatur . 
Nec praesumant rumores de saeculo referre in monasterio . 
Et firmiter teneantur de his quae intus dicuntur vel aguntur , extra monasterium aliquid non referre , quod posset aliquod scandalum generare . 
Quod si aliqua simpliciter in his duobus offenderit , sit in prudentia abbatissae misericorditer poenitentiam sibi iniungere . 
Si autem ex consuetudine vitiosa haberet , iuxta qualitatem culpae abbatissa de consilio discretarum illi poenitentiam iniungat . 
Caput X - De admonitione et correctione Sororum Abbatissa moneat et visitet sorores suas et humiliter et caritative corrigat eas , non praecipiens aliquid eis quod sit contra animam suam et nostrae professionis formam . 
Sorores vero subditae recordentur quod propter Deum abnegaverunt proprias voluntates . 
Unde firmiter suis abbatissis obedire teneantur in omnibus quae observare Domino promiserunt et non sunt animae contraria et nostrae professioni . 
Abbatissa vero tantam familiaritatem habeat circa ipsas , ut dicere possint ei et facere sicut dominae ancillae suae . 
Nam ita debet esse , quod abbatissa sit omnium sororum ancilla . 
Moneo vero et exortor in domino Jesu Christo , ut caveant sorores ab omni superbia , vana gloria , invidia , avaritia ( cfr . 
Luc , ) , cura et sollicitudine huius saeculi ( cfr . 
Mat , ; Luc , ) , detractione et murmuratione , dissensione et divisione . 
Sint vero sollicitae semper invicem servare mutuae dilectionis unitatem , quae est vinculum perfectionis ( Col , ) . 
Et nescientes litteras non curent litteras discere ; sed attendant quod super omnia desiderare debent habere spiritum Domini et sanctam eius operationem , orare semper ad eum puro corde et habere humilitatem , patientiam in tribulatione et infirmitate , et diligere eos qui nos persequuntur ( cfr . 
Mat , ) , reprehendunt et arguunt , quia dicit Dominus : Beati qui persecutionem patiuntur propter iustitiam , quoniam ipsorum est regnum caelorum ( Mat , ) . 
Qui autem perseveraverit usque in finem hic salvus erit ( Mat , ) . 
Caput XI - De Clausurae custodia Ostiaria sit matura moribus et discreta sitque convenientis aetatis , quae ibidem in cellula aperta sine ostio in die resideat . 
Sit ei aliqua socia idonea assignata , quae cum necesse fuerit , eius vicem in omnibus exsequatur . 
Sit autem ostium diversis duabus seris ferreis , valvis et vectibus optime communitum , ut in nocte maxime duabus clavibus obseretur , quarum unam habeat portaria , aliam abbatissa . 
Et in die sine custodia minime dimittatur et una clave firmiter obseretur . 
Caveant autem studiosissime et procurent ne unquam ostium stet apertum , nisi quando minus fieri poterit congruenter . 
Nec omnino aperiatur alicui intrare volenti , nisi cui concessum fuerit a summo pontifice vel a nostro domino cardinali . 
Nec ante solis ortum monasterium ingredi nec post solis occasum sorores intus aliquem remanere permittant , nisi exigente manifesta , rationabili et inevitabili causa . 
Si pro benedictione abbatissae vel pro aliqua sororum in monialem consacranda vel alio etiam modo concessum fuerit alicui episcopo missam interius celebrare , quam paucioribus et honestioribus poterit sit contentus sociis et ministris . 
Cum autem intra monasterium ad opus faciendum necesse fuerit aliquos introire , statuat tunc sollicite abbatissa personam convenientem ad portam , quae tantum illis et non aliis ad opus deputatis aperiat . 
Caveant studiosissime omnes sorores ne tunc ab ingredientibus videantur . 
Caput XII - De Visitatore , Capellano et Cardinali protectore Visitator noster sit semper de Ordine Fratrum Minorum secundum voluntatem et mandatum nostri cardinalis . 
Et sit talis de cuius honestate et moribus plena notitia habeatur . 
Cuius officium erit , tam in capite quam in membris , corrigere excessus commissos contra formam professionis nostrae . 
Qui stans in loco publico , ut videri ab aliis possit , cum pluribus et singulis loqui liceat quae ad visitationis officium pertinent secundum quod melius viderit expedire . 
Capellanum etiam cum uno socio clerico bonae famae , discretionis providae , et duos fratres laicos sanctae conversationis et honestatis amatores in subsidium paupertatis nostrae , sicut misericorditer a praedicto Ordine Fratrum Minorum semper habuimus , intuitu pietatis Dei et beati Francisci , ab eodem Ordine gratia postulamus . 
Non liceat capellano sine socio monasterium ingredi . 
Et intrantes in loco sint publico , ut se possint alterutrum semper et ab aliis intueri . 
Pro confessione infirmarum quae ad locutorium ire non possent , pro communicandis eisdem , pro extrema unctione , pro animae commendatione , liceat eisdem intrare . 
Pro exsequiis vero et missarum sollemniis defunctorum et ad fodiendam vel aperiendam sepulturam seu etiam coaptandam possint sufficientes et idonei de abbatissae providentia introire . 
Ad haec sorores firmiter teneantur semper habere illum de sanctae Romanae Ecclesiae cardinalibus por nostro gubernatore , protectore et correctore , qui fuerit a domino papa Fratribus Minoribus deputatus , ut semper subditae et subiectae pedibus eiusdem sanctae Ecclesiae , stabiles in fide catholica , paupertatem et humilitatem Domini nostri Jesu Christi et eius sanctissimae matris et sanctum Evangelium , quod firmiter promisimus , in perpetuum observemus . 
Amen . 
Datum Perusii , sexto decimo kalendas octobris , pontificatus vero domini Innocentii papae IV anno decimo . 
Nulli ergo omnino hominum liceat hanc paginam nostrae confirmationis infringere vel ei ausu temerario contraire . 
Si quis autem hoc attentare praesumpserit , indignationem omnipotentis Dei et beatorum Petri et Pauli apostolorum eius se noverit incursurum . 
Datum Assisii , quinto idus augusti , pontificatus nostri anno duodecimo . 
