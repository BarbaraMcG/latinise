Sit noster tantum , non stringunt crimina quemquam . 
Nos uitae maculas tergimus artis ope . 
Si niueo constet merito quis teste senatu , Cogimus hunc omnes dicere nocte satum . 
Et reus et sanctus de nostro nascitur ore : Dum loquimur , captum ducitur arbitrium . 
Lana Tarentinae laus urbis , gemma , potestas Quid sunt ad nostrum iuncta supercilium ? 
Qui nostris seruit studiis , mox imperat orbi . 
