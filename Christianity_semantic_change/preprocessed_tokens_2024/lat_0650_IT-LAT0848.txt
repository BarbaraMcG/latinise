Domno semper proprio Desiderio apostolico papae Abbo peccator . 
Litteras gratiae vestrae tam per anteriores missos , qui cum filio vestro Chedeno venerunt , quam et qui postea cum Babone accepi , per quas praecepisti , ut de vestris conditionibus , juxta quod Deus posse dabat , sollicitudinem gererem , Deo soli sufficit non latere , quia cum integra fide et promptissima voluntate id assecutus sum , et ordinationes Dominicas infirmatas sunt , ut de res illas , quas leva tenebat praesentaliter Bobila revestita esse debeat . 
Nam per vestra gratia non nobis sine labore constavit . 
Tamen dum scimus quod justitia est , credimus de Dei pietate , quod sic pro vestro prudentissimo consilio causa gubernetur , ut ad bonum perfectum perveniat . 
De villa autem Rotovollo , sicut scitis , dominus Dacobertus rex ipsam pro amplius , quam quingentos solidos in luminaria ad basilicas Metenses delegavit . 
Quia scitis quod pater Bobilanae Agylenus hoc fratri nostro Vero episcopo vendidit ; et postea servus tam ipsa portione quam et illa alia , quae meorum consortes tenebant , ipse Severus redemit , et domino Dacobertho una cum alia sua facultate deligavit . 
Vos vero taliter cum domna Babila agite , ut exemplaria , quae pro filio vestro germano meo Gedeno direxi , firmare debeat . 
Vos enim et in palatio regis , ubi innutriti fuistis , bene cogniti estis . 
Quia melius est aliquid cum eo compartire , quam solus nihil habere . 
Annis multis de vestra gratia congaudere , domne semper meus . 
