In militiam proficisci gnatum Cliniam amantem Antiphilam conpulit durus pater animique sese angebat facti paenitens . 
Mox ut reuersust , clam patrem deuortitur ad Clitiphonem . 
Is amabat scortum Bacchidem . 
Cum accerseret cupitam Antiphilam Clinia , ut eius Bacchis uenit amica ac seruolae habitum gerens Antiphila : factum id quo patrem suum celaret Clitipho . 
Hic technis Syri decem minas meretriculae aufert a sene . 
Antiphila Clitiphonis reperitur soror : hanc Clinia , aliam Clitipho uxorem accipit . 
