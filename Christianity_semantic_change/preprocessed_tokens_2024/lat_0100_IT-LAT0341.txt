Quaestorii dicuntur agri , quos ex hoste captos p . 
R . 
Per quaestores vendidit . 
Hi autem limitibus institutis laterculis quinquagenum iugerum effectis venierunt . 
Quem modum decem actus in quadratum per limites demensi efficiunt ; unde etiam limites decumani sunt dicti . 
Horum vero agrorum paene iam oblitterata sunt signa : nam aliquibus locis etiam lapides , qui in limitibus denis actibus emensis positi erant , interciderunt , et limites ipsi , id est rigores , non parentibus lapidibus difficile inveniuntur . 
Paene iam itaque fit , ut ; ad ; occupatoriam condicionem recidant . 
In quibus alia similia in finibus observabuntur . 
Limites autem ab liminibus vocabula acceperunt , quoniam limina introitus exitusque locis praestant , limites agris similiter introitus exitusque . 
Qui in agris divisis et assignatis semper pervii esse debebunt tam itineribus quam et mensuris agendis . 
Cum ergo omnes limites a mensura denum actuum decimani dicti sint , hi qui orientem occidentemque intuentur , quique meridianum et septentrionem tenent , unum vocabulum illis erat : decumani nuncupabantur matutini et vespertini et meridiani et septentrionales [ cardinem ] . 
Alii vero ob regionum positionem et naturam appellaverunt maritimos et montanos . 
Postea vero cum agri dividerentur et assignarentur , decimani quidem vocabulum permansit , ut hi qui orientem occidentemque intuentur decimani dicerentur : hi vero qui meridianum et septentrionem , quoniam cardinem mundi tenerent , cardines sunt appellati . 
Et omnes limites dirimunt agros centuriasque designant . 
qui , ut supra diximus , in agris divisis et assignatis semper pervii esse debebunt et itineribus et mensuris agendis . 
Centuriis , quarum mentionem nunc facimus , vocabulum datum est ex eo , ; quod ; cum antiqui [ Romanorum ] agrum ex hoste captum victori populo per bina iugera partiti sunt , centenis hominibus ducentena iugera dederunt : et ex hoc facto centuria iuste appellata est . 
Ergo in quaestoriis agris adhuc in regionibus quibusdam manentibus lapidibus , quibus limites inveniri possunt , aliqua vestigia reservantur . 
Sed , ut supra diximus , emendo vendendoque aliquas particulas ita confuderunt possessores , ut ad occupatoriorum condicionem reciderint . 
tamen , ut supra diximus , in aliquibus et lapides et rigores aliqui inveniuntur et fines praestant . 
