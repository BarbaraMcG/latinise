Excellentia Reverendissima , Annus Internationalis Familiae peculiaris momenti occasionem praebet , ut testificationes denuo retegantur caritatis curaeque Ecclesiae in familiam , et simul rursus proponantur inaestimabiles divitiae matrimonii christiani , quod familiae fundamentum constituit . 
In praesentibus rerum adiunctis specialem animi attentionem postulant difficultates et angores eorum fidelium , qui in abnormibus matrimonii condicionibus versantur . 
Pastores efficere debent , ut Christi caritas et proxima Ecclesiae maternitas animadvertantur ; illos ergo cum amore excipiant atque hortentur ut in Dei misericordia fiduciam reponant , prudenterque et cum respectu eis suggerentes concreta itinera conversionis et participationis vitae in communitate ecclesiali . 
) Cf . 
ibid . 
, n . 
: AAS ; Epistula familiis data , n . 
; Cath ; chisme de l ' Eglise Catholique , n . 
Cum vero conscii sint veram comprehensionem germanamque misericordiam numquam seiungi a veritate , pastores officio obstringuntur hos fideles commonendi de Ecclesiae doctrina quae ad sacramentorum celebrationem , peculiarique modo ad Eucharistiae receptionem attinet . 
Hac in re , postremis his in annis , in variis regionibus diversae solutiones pastorales propositae sunt , secundum quas fideles , qui post divortium novas nuptias inierunt , quamvis generali ratione profecto ad Communionem Eucharisticam admittendi non sunt , ad ipsam tamen accedere queunt quibusdam in casibus , cum scilicet secundum iudicium suae ipsorum conscientiae putent se hoc facere posse . 
Quod quidem evenire potest , verbi gratia , cum prorsus iniuste deserti fuerint , quamvis prius matrimonium salvum facere sincere conati sint , vel cum persuasi sint de nullitate prioris matrimonii , quae tamen probari non possit in foro externo , vel cum iam longum reflexionis et paenitentiae iter emensi sint , vel etiam cum ob rationes moraliter validas iidem separationis obligationi satisfacere non possint . 
Iuxta quasdam opiniones , ad veram suam condicionem obiective examinandam , divortio digressis , qui novas inierunt nuptias , colloquium ineundum esset cum presbytero prudenti ac experto . 
Idem sacerdos tamen observet oportet eorum adventiciam decisionem conscientiae accedendi ad Eucharistiam , quin hoc significet admissionem ex parte auctoritatis . 
His et similibus in casibus ageretur de toleranti ac benevola solutione pastorali , ut ratio inducatur diversarum condicionum divortio digressorum , qui novas nuptias inierunt . 
Etsi notum sit similes solutiones pastorales a quibusdam Ecclesiae Patribus propositas easdemque etiam in praxim deductas fuisse , hae tamen numquam consensum Patrum obtinuerunt nulloque modo doctrinam communem Ecclesiae constituerunt nec eius disciplinam determina runt . 
Spectat ad ipsius Magisterium universale , fidelitate servata erga S. Scripturam et Traditionem , docere et authentice interpretari Quare haec Congregatio , prae oculis habens novas superius memoratas propositiones pastorales , suum officium esse ducit in memoriam revocare doctrinam et disciplinam Ecclesiae hac in re . 
Ipsa enim , propter fidelitatem erga Iesu Christi verbum , affirmat se non posse validum agnoscere novum coniugium , si prius matrimonium validum fuit . 
Divortio digressi , si ad alias nuptias civiliter transierunt , in condicione versantur obiective legi Dei contraria . 
Idcirco , quoad haec durat condicio , ad Eucharisticam Communionem accedere iis non licet . 
Quae norma minime habet indolem poenalem vel utcumque discriminantem erga eos de quibus agimus , sed potius obiectivam condicionem exprimit , quae suapte natura impedit accessionem ad Communionem Eucharisticam . 
; Ipsi namque impediunt ne admittantur , cum status eorum et condicio vitae obiective dissideant ab illa amoris coniunctione inter Christum et Ecclesiam , quae Eucharistia significatur et peragitur . 
Restat praeterea alia peculiaris ratio pastoralis : si homines illi ad Eucharistiam admitterentur , in errorem turbationemque inducerentur fideles de Ecclesiae doctrina super indissolubilitate matrimonii ; . 
Fidelibus , qui in tali condicione matrimoniali versantur , accessio ad Communionem Eucharisticam patet unice per absolutionem sacramentalem , quae dari potest ; tantum illis qui , dolentes quod signum violaverint Foederis et fidelitatis Christi , sincere parati sunt vitae formam iam non amplius adversam indissolubilitati suscipere . 
Hoc poscit revera ut , quoties vir ac mulier gravibus de causis - verbi gratia , ob liberorum educationem - non valeant necessitati separationis satisfacere , ' officium in se suscipiant omnino continenter vivendi , scilicet se abstinendi ab actibus , qui solis coniugibus competunt ' ; . 
Tunc ad Communionem Eucharisticam accedere possunt , salva tamen obligatione vitandi scandalum . 
) Cf . 
Cat ; chisme de l ' Eglise Catholique , n . 
; Concilium Tridentinum , sess . 
XXIV : Denz . 
- Schoenm . 
- ) Adhort . 
Ap. Familiaris consortio , n . 
: AAS - ) Ibid . 
, n . 
: AAS ; cf . 
Ioannes Paulus II , Homilia habita in conclusione VI Synodus Episcoporum , n . 
Ecclesiae doctrina et disciplina hac de re fuse expositae sunt , tempore post Concilium , in Adhortatione Apostolica Adhortatio , praeter alia , in memoriam revocat pastores , ob amorem veritatis , officio adstringi recte distinguendi varias condiciones , atque eos hortatur ut animum addant iis qui post divortium novas nuptias inierunt ut varia vitae Ecclesiae momenta participent . 
Simul confirmat consuetudinem constantem et universalem ; in Sacris ipsis Litteris innixam , non admittendi ad Eucharisticam Communionem fideles qui post divortium novas nuptias inierunt ; , atque huius rei rationes adducit . 
Structura textus Adhortationis et ipsa verba clare demonstrant huiusmodi consuetudinem , quae exhibetur obligandi vi praedita , immutari non posse ob differentes condiciones . 
Fidelis qui ex consuetudine convivit ; more uxorio ; cum persona quae neque legitima est uxor neque legitimus vir , non potest accedere ad Communionem Eucharisticam . 
Quod si ille hoc fieri posse existimet , tunc pastores et confessores , propter gravitatem materiae nec non ob exigentias boni spiritualis personae et boni communis Ecclesiae , gravi obstringuntur officio eundem commonendi huiusmodi conscientiae iudicium aperte contradicere doctrinae Ecclesiae . 
Debent insuper memoriam facere huius doctrinae , cum omnes fideles sibi commissos instituunt . 
Hoc non significat Ecclesiae cordi non esse condicionem horum fidelium , qui , ceterum , minime excluduntur a communione ecclesiali . 
Ipsa sollicitudine ducitur eos pastorali actione prosequendi eosque invitandi ad vitam ecclesialem participandam , quantum fieri potest , salvis praescriptis iuris divini , a quibus Ecclesia nullam habet dispensandi potestatem . 
Necesse alioquin est illuminare fideles , quorum interest , ne censeant suam vitae Ecclesiae participationem exclusive reduci ad quaestionem de Eucharistiae receptione . 
Fideles adiuventur oportet , ut magis magisque comprehendant valorem participandi sacrificium Christi in Missa , communionis spiritualis , orationis , meditationis verbi divini , operum caritatis et iustitiae . 
) Cf . 
Codex Iusir Canonici , can . 
; ) Cf . 
Cat ; chisme de l ' Eglise Catholique , n . 
) Cf . 
Congregatio pro Doctrina Fidei , Epistula Episcopis Ecclesiae Catholicae super aliquas quaestiones respicientes Ministrum Eucharistiae , III : AAS ; S. Theresia de Avila , Camino de perfecci ; n , n . 
, ; S. Alphonsus M. de ' Liguori , Visite al SS . 
Sacramento e a Maria Santissima . 
) Cf . 
Adhort . 
Ap. Familiaris consortio , n . 
Errata persuasio , vi cuius aliquis post divortium et novas initas nuptias putat se posse accedere ad Communionem Eucharisticam , plerumque supponit conscientiae personali tribui facultatem ultimatim decidendi - ratione habita propriae persuasionis - de existentia vel minus prioris matrimonii deque alterius unionis valore . 
At talis attributio admitti nollo modo potest . 
Matrimonium enim , quatenus imago unionis sponsalis inter Christum et eius Ecclesiam atque nucleus primarius et elementum magni momenti in vita societatis civilis , est sua ipsius natura realitas publica . 
) Cf . 
Codex Iuris Canonici , can . 
Verum quidem est iudicium de propriis dispositionibus pro accessione ad Eucharistiam a conscientia morali recte formata procedere debere . 
At verum pariter est consensum , quo matri monium constituitur , non esse decisionem mere privatam , quia tum unicuique coniugi tum utrique statum gignit specifice ecclesialem et socialem . 
Quare iudicium conscientiae de proprio statu matrimoniali non respicit dumtaxat relationem immediatam inter hominem et Deum , quasi necessaria non sit ecclesialis illa mediatio quae etiam leges canonicas conscientiam obligantes includit . 
Non agnoscere hunc essentialem aspectum idem est ac negare revera matrimonium existere veluti Ecclesiae realitatem , hoc est veluti sacramentum . 
Ceterum Adhortatio cum pastores invitat ad bene distinguendas varias condiciones eorum qui post divortium novam inierunt unionem , mentionem etiam facit condicionis eorum qui certi sua in intima conscientia sunt superius matrimonium iam irreparabiliter disruptum numquam validum fuisse . 
Discernendum utique est , num per viam fori externi ab Ecclesia statutam huiusmodi matrimonii nullitas obiective existat . 
Disciplina Ecclesiae , dum in examine de validitate matrimoniorum catholicorum confirmat competentiam exclusivam tribunalium ecclesiasticorum vias etiam novas ad probandam nullitatem unionis praecedentis offert hac mente , ut omne discrimen - inquantum fieri potest - inter veritatem in processu accessibilem et veritatem obiectivam , a recta conscientia cognitam , excludatur . 
Adhaerere utcumque Ecclesiae iudicio et observare vigentem disciplinam circa obligationem formae canonicae utpote necessariae pro validitate matrimoniorum catholicorum , est quod vere prodest spirituali bono fidelium quorum causa agitur . 
Ecclesia enim est Corpus Christi atque vivere in communione ecclesiali est vivere in Corpore Christi et pasci eius Corpore . 
In Eucharistiae sacramento recipiendo communio cum Christo capite nullo modo a communione cum eius membris , i . 
e . 
cum eius Ecclesia separari potest . 
Qua de causa sacramentum nostrae cum Christo unionis etiam sacramentum unitatis Ecclesiae est . 
Sumere Communionem Eucharisticam , dispositionibus communionis ecclesialis non servatis , est ergo res in se repugnans . 
Communio sacramentalis cum Christo implicat et supponit observantiam , interdum quidem difficilem , ordinis communionis ecclesialis , nec fieri potest recte et fructuose per modum agendi quo fidelis desiderans immediate accedere ad Christum , hunc ordinem non servat . 
) Cf . 
Codex Iuris Canonici , cann . 
; et et Codex Canonum Ecclesiarum Orientalium , cann . 
; et circa vim probantem , quam habent declarationes partium in talibus processibus . 
Secundum ea quae hucusque exposita sunt , plene est amplectendum votum a Synodo Episcoporum expressum , proprium a Beatissimo Patre Ioanne Paulo II factum , et ad rem deductum studio laudabilibusque inceptis ab Episcopis , sacerdotibus , religiosis et fidelibus laicis : hoc est , sollicita cum caritate summopere adniti ut fideles , qui in condicione matrimoniali abnormi versantur , in Christi et Ecclesiae caritate roborentur . 
Hoc tantum modo eis licebit plene recipere matrimonii christiani nuntium atque sustinere in fide angores condicionis suae . 
In actione pastorali omni ope adnitendum est , ut recte intellegatur non agi hic de discrimine , sed solummodo de fidelitate absoluta erga Christi voluntatem , qui rursus nobis dedit et noviter concredidit matrimonii indissolubilitatem veluti Creatoris donum . 
Necesse erit ut pastores atque communitas fidelium patiantur atque diligant una simul cum iis ad quos pertinet , ut conspicere valeant etiam in onere oboedientiae iugum suave atque onus leve Iesu . 
Eorum onus non est dulce et leve quatenus parvum vel inane , sed fit leve quia Dominus - atque cum eo omnis Ecclesia - id participat . 
Proprium est pastoralis navitatis integra deditione exercendae praebere eiusmodi auxilium , veritate simulque amore innixum . 
Tecum coniunctus in munere collegiali ut lesu Christi veritas in Ecclesiae vita et consuetudine splendescat , me profiteri gaudeo Excellentiae Tuae Reverendissimae in Domino Joseph Card . 
Ratzinger Albertus Bovone Archiepiscopus Tit . 
