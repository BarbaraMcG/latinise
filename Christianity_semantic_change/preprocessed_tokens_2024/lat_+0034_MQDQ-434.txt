Iam uaga caelo sidera fulgens Aurora fugat , surgit Titan radiante coma mundoque diem reddit clarum . 
Age , tot tantis onerata malis , repete assuetos iam tibi questus atque aequoreas uince Alcyonas , uince et uolucres Pandionias : grauior namque his fortuna tua est . 
Semper genetrix deflenda mihi , prima meorum causa malorum , tristes questus natae exaudi , si quis remanet sensus in umbris . 
mea rupisset stamina Clotho , tua quam maerens uulnera uidi oraque foedo sparsa cruore ! 
inuisa magis : tulimus saeuae iussa nouercae , hostilem animum uultusque truces . 
iurisque sui ; coniugis , heu me , pater , insidiis oppresse iaces seruitque domus cum prole tua capta tyranno . 
Oceanus et recepit inuitus rates . 
ardens mariti mutua flagrat face . 
animum dolentis nostra solatur fides pietasque frustra : uincit immitis dolor consilia nostra nec regi mentis potest generosus ardor , sed malis uires capit . 
heu quam nefandum prospicit noster timor scelus , quod utinam numen auertat deum . 
me crudeli sorte parentes raptos prohibet lugere timor fratrisque necem deflere uetat , in quo fuerat spes una mihi totque malorum breue solamen . 
nunc in luctus seruata meos magni resto nominis umbra . 
tristis alumnae ; cesset thalamis inferre gradus tarda senectus ? 
Excipe nostras lacrimas , nutrix , testis nostri fida doloris . 
Quis te tantis soluet curis , miseranda , dies ? 
Qui me Stygias mittet ad umbras . 
Omina quaeso sint ista procul . 
Non uota meos tua nunc casus , sed fata regunt . 
placata uirum . 
nec fortunam capit ipse suam , quam dedit illi per scelus ingens infanda parens . 
tantum munus morte rependat , feret hunc titulum post fata tamen femina longo semper in aeuo . 
Animi retine uerba furentis , temere emissam comprime uocem . 
Toleranda quamuis patiar , haud umquam queant nisi morte tristi nostra finiri mala . 
uultus tyranni , iungere atque hosti oscula , timere nutus cuius obsequium meus haud ferre posset fata post fratris dolor scelere interempti , cuius imperium tenet et sorte gaudet auctor infandae necis . 
modo trepidus idem refugit in thalamos meos ; persequitur hostis atque inhaerenti mihi uiolentus ensem per latus nostrum rapit . 
tunc tremor et ingens excutit somnos pauor renouatque luctus et metus miserae mihi . 
quae spes salutis , post nefas tantum , mihi ? 
inimica uictrix imminet thalamis meis odioque nostri flagrat et pretium stupri iustae maritum coniugis poscit caput . 
natae inuocanti , genitor , aut Stygios sinus tellure rupta pande , quo praeceps ferar . 
praeferre potuit sanguine alieno satum genitamque fratris coniugem captus sibi toris nefandis flebili iunxit face . 
mactata soceri concidit thalamis gener uictima , tuis ne fieret hymenaeis potens . 
pro facinus ingens ! 
feminae est munus datus Silanus et cruore foedauit suo patrios penates , criminis ficti reus . 
intrauit hostis , ei mihi , captam domum dolis nouercae , principis factus gener idemque natus , iuuenis infandi ingeni , capaxque scelerum , dira cui genetrix facem accendit et te iunxit inuitam metu . 
Tantoque uictrix facta successu ferox ausa imminere est orbis imperio sacri . 
quis tot referre facinorum formas potest et spes nefandas feminae et blandos dolos regnum petentis per gradus scelerum omnium ? 
uenena saeua , cecidit atque eadem sui mox scelere nati . 
et tristis umbra ; saeua cui lacrimas dedit etiam nouerca , cum rogis artus tuos dedit cremandos membraque et uultus deo similes uolanti saeuiens flamma abstulit . 
Extinguat et me , ne manu nostra cadat ! 
Natura uires non dedit tantas tibi . 
Dolor ira maeror miseriae luctus dabunt . 
Vince obsequendo potius immitem uirum . 
Vt fratrem ademptum scelere restituat mihi ? 
genitoris olim subole restituas tua . 
Expectat aliam principis subolem domus ; me dira miseri fata germani trahunt . 
Confirmet animum ciuium tantus fauor . 
Solatur iste nostra , non releuat mala . 
Vis magna populi est . 
Principis maior tamen . 
Respiciet ipse coniugem . 
Paelex uetat . 
Inuisa cunctis nempe . 
Sed cara est uiro . 
Nondum uxor est . 
Iam fiet , et genetrix simul . 
languescit idem facile nec durat diu in Venere turpi , ceu leuis flammae uapor : amor perennis coniugis castae manet . 
iam metuit eadem Nempe praelatam sibi . 
Subiecta et humilis , atque monumenta extruit quibus timorem fassa testatur suum . 
opibus superba , gaudium capiet breue . 
deus Alcides possidet Heben nec Iunonis iam timet iras , cuius gener est qui fuit hostis . 
sola Tonantem tenet aetherio secura toro maxima Iuno , nec mortali captus forma deserit altam Iuppiter aulam . 
soror Augusti coniunxque , graues uince dolores . 
quam cum scelesti coniugis mente impia mens nostra , semper fratris extincti memor . 
en ipse diro spiritu saeui ducis polluitur aether , gentibus clades nouas minantur astra , quas regit dux impius . 
haec grauior illo pestis , hic hostis deum hominumque templis expulit superos suis ciuesque patria , spiritum fratri abstulit , hausit cruorem matris et lucem uidet fruiturque uita noxiam atque animam trahit ! 
Pro summe genitor , tela cur frustra iacis inuicta totiens temere regali manu ? 
in tam nocentem dextra cur cessat tua ? 
orbis tyrannus , quem premit turpi iugo morumque uitiis nomen Augustum inquinat ! 
iram mariti . 
forsitan uindex deus existet aliquis , laetus et ueniet dies . 
quae nupta demens nupsit incesta face , oblita nostri , coniugis , legum immemor . 
incendit ira principis pectus truci caedem in nefandam : cecidit infelix parens , heu , nostra ferro meque perpetuo obruit extincta luctu ; coniugem traxit suum natumque ad umbras , prodidit lapsam domum . 
Renouare luctus parce cum fletu pios , manes parentis neue sollicita tuae , graues furoris quae sui poenas dedit . 
Quae fama modo uenit ad aures ? 
frustra totiens iactata fidem , nec noua coniunx nostri thalamos principis intret , teneatque suos nupta penates Claudia proles . 
qua tranquillus gaudeat orbis seruetque decus Roma aeternum . 
cur a patria pellitur aula ? 
diuusque pater ? 
quid uirginitas castusque pudor ? 
prodimus aegro suadente metu . 
Vera priorum uirtus quondam Romana fuit uerumque genus Martis in illis sanguisque uiris . 
mactata tua , miseranda , manu , nata Lucreti , stuprum saeui passa tyranni . 
uirgo dextra caesa parentis , ne seruitium paterere graue et improba ferret praemia uictrix dira libido . 
nata negauit . 
misit in aequor . 
resonant remis pulsata freta ; fertur in altum prouecta ratis , quae resoluto robore labens pressa dehiscit sorbetque mare . 
cum femineo mixtus planctu . 
repetunt alii litora nantes ; multos mergunt fata profundo . 
Scindit uestes Augusta suas laceratque comas rigat et maestis fletibus ora . 
postquam spes est nulla salutis , ardens ira , iam uicta malis : ' haec ' exclamat ' mihi pro tanto munere reddis praemia , nate ? 
quae te genui , quae tibi lucem atque imperium nomenque dedi Caesaris amens . 
ego causa tuae , miserande , necis natoque tuo funeris auctor en , ut merui , ferar ad manes inhumata tuos , obruta saeuis aequoris undis . 
Feriunt fluctus ora loquentis , ruit in pelagus rursumque salo pressa resurgit ; pellit palmis cogente metu freta , sed cedit fessa labori . 
uoce hortantur manibusque leuant . 
Quid tibi saeui fugisse maris profuit undas ? 
tarde semper saecula credent . 
patiturque moram sceleris nullam . 
missus peragit iussa satelles : reserat dominae pectora ferro . 
utero dirum condat ut ensem : ' hic est , hic est fodiendus ' ait ' ferro , monstrum qui tale tulit . 
animam tandem per fera tristem uulnera reddit . 
receptus arce totque prospicerem metus ? 
melius latebam procul ab inuidiae malis remotus inter Corsici rupes maris , ubi liber animus et sui iuris mihi semper uacabat studia recolenti mea . 
generet renascens melior , ut quondam tulit iuuenis , tenente regna Saturno poli . 
Tunc illa uirgo , numinis magni dea , Iustitia , caelo missa cum sancta Fide terra regebat mitis humanum genus . 
pandebat ultro , tam piis felix parens et tuta alumnis . 
interior , alte condidit sacro sinu . 
exstruxit urbes , tecta defendit sua aliena telis aut petit praedae imminens . 
neglecta terras fugit et mores feros hominum , cruenta caede pollutas manus Astraea uirgo , siderum magnum decus . 
cupido belli creuit atque auri fames totum per orbem , maximum exortum est malum luxuria , pestis blanda , cui uires dedit roburque longum tempus atque error grauis . 
in nos redundant : saeculo premimur graui , quo scelera regnant , saeuit impietas furens , turpi libido Venere dominatur potens , luxuria uictrix orbis immensas opes iam pridem auaris manibus , ut perdat , rapit . 
Sed ecce , gressu fertur attonito Nero trucique uultu . 
quid ferat mente horreo . 
Perage imperata : mitte , qui Plauti mihi Sullaeque caesi referat abscisum caput . 
Iussa haud morabor : castra confestim petam . 
Nihil in propinquos temere constitui decet . 
Iusto esse facile est cui uacat pectus metu . 
Magnum timoris remedium clementia est . 
Extinguere hostem maxima est uirtus ducis . 
Seruare ciues maior est patriae patri . 
Praecipere mitem conuenit pueris senem . 
Regenda magis est feruida adolescentia . 
Aetate in hac satis esse consilii reor . 
Vt facta superi comprobent semper tua . 
Stulte uerebor , ipse cum faciam , deos . 
Hoc plus uerere quod licet tantum tibi . 
Fortuna nostra cuncta permittit mihi . 
Crede obsequenti parcius : leuis est dea . 
Inertis est nescire quid liceat sibi . 
Id facere laus est quod decet , non quod licet . 
Calcat iacentem uulgus . 
Inuisum opprimit . 
Ferrum tuetur principem . 
Melius fides . 
Decet timeri Caesarem . 
At plus diligi . 
Metuant necesse est Quidquid exprimitur graue est . 
Iussisque nostris pareant . 
Iusta impera . 
Statuam ipse . 
Quae consensus efficiat rata . 
Destrictus ensis faciet . 
Hoc absit nefas . 
An patiar ultra sanguinem nostrum peti , inultus et contemptus ut subito opprimar ? 
Plautum atque Sullam , pertinax quorum furor armat ministros sceleris in caedem meam , absentium cum maneat etiam ingens fauor in urbe nostra , qui fouet spes exulum . 
inuisa coniunx pereat et carum sibi fratrem sequatur . 
quidquid excelsum est cadat . 
orbi quietem , saeculo pacem suo . 
haec summa uirtus , petitur hac caelum uia . 
sic ille patriae primus Augustus parens complexus astra est , colitur et templis deus . 
patriae parens : quod nomen ut serues petit suosque ciues Roma commendat tibi . 
Munus deorum est , ipsa quod seruit mihi Roma et senatus quodque ab inuitis preces humilesque uoces exprimit nostri metus . 
seruare ciues principi et patriae graues , claro tumentes genere quae dementia est , cum liceat una uoce suspectos sibi mori iubere ? 
inuictus acie , gentium domitor , Ioui aequatus altos saepe per honorum gradus Caesar nefando ciuium scelere occidit . 
Quantum cruoris Roma tum uidit sui , lacerata totiens ! 
uirtute caelum , diuus Augustus , uiros quot interemit nobiles , iuuenes senes sparsos per orbem , cum suos mortis metu fugerent penates et trium ferrum ducum , tabula notante deditos tristi neci ! 
exposita rostris capita caesorum patres uidere maesti , flere nec licuit suos , non gemere dira tabe polluto foro , stillante sanie per putres uultus graui . 
classes uirosque saepe caedentes suos , concussus orbis uiribus magnis ducum . 
fugae paratis , ipse periturus breui : hausit cruorem incesta Romani ducis Aegyptus iterum , non leues umbras tegit . 
Illic sepultum est impie gestum diu ciuile bellum . 
iam fessus enses uictor hebetatos feris uulneribus , et continuit imperium metus . 
armis fideque militis tutus fuit , pietate nati factus eximia deus , post fata consecratus et templis datus . 
Nos quoque manebunt astra , si saeuo prior ense occuparo quidquid infestum est mihi dignaque nostram subole fundaro domum . 
sortita fratris more Iunonis toros . 
Incesta genetrix detrahit generi fidem , animusque numquam coniugis iunctus mihi . 
Teneris in annis haud satis clara est fides , pudore uictus cum tegit flammas amor . 
genere atque forma , uicta cui cedet Venus Iouisque coniunx et ferox armis dea . 
florem decoris singuli carpunt dies . 
Omnes in unam contulit laudes deus talemque nasci fata uoluerunt mihi . 
Recedat a te ( temere ne credas ) amor . 
caeli tyrannum , saeua qui penetrat freta Ditisque regna , detrahit superos polo ? 
genitumque credit Venere , Vulcano satum : uis magna mentis blandus atque animi calor Amor est ; iuuenta gignitur , luxu otio nutritur inter laeta Fortunae bona . 
breuique uires perdit extinctus suas . 
Hanc esse uitae maximam causam reor , per quam uoluptas oritur ; interitu caret , cum procreetur semper , humanum genus Amore grato , qui truces mulcet feras . 
hic mihi iugales praeferat taedas deus iungatque nostris igne Poppaeam toris . 
Vix sustinere possit hos thalamos dolor uidere populi , sancta nec pietas sinat . 
Prohibebor unus facere quod cunctis licet ? 
Maiora populus semper a summo exigit . 
Libet experiri , uiribus fractus meis an cedat animis temere conceptus furor . 
Obsequere potius ciuibus placidus tuis . 
Male imperatur , cum regit uulgus duces . 
Nihil impetrare cum ualet , iuste dolet . 
Exprimere ius est , ferre quod nequeunt preces ? 
Negare durum est . 
Principem cogi nefas . 
Remittat ipse Fama sed uictum feret . 
Leuis atque uana . 
Sit licet , multos notat . 
Excelsa metuit . 
Non minus carpit tamen . 
Facile opprimetur . 
merita te diui patris aetasque frangat coniugis , probitas pudor . 
Desiste tandem , iam grauis nimium mihi , instare : liceat facere quod Seneca improbat . 
cum portet utero pignus et partem mei . 
quin destinamus proximum thalamis diem . 
thalamis scelestis : nubat his flammis meo Poppaea nato iuncta , quas uindex manus dolorque matris uertet ad tristes rogos . 
lacrimis , sed ingens scelere geminauit nefas . 
matris tyrannus , obrui meritum cupit , simulacra , titulos destruit mortis metu totum per orbem , quem dedit poenam in meam puero regendum noster infelix amor . 
flammisque uultus noxios coniunx petit , instat , minatur , imputat fatum mihi tumulumque nati , poscit auctorem necis . 
iam parce : dabitur , tempus haud longum peto . 
letum tyranno , uerbera et turpem fugam poenasque quis et Tantali uincat sitim , dirum laborem Sisyphi , Tityi alitem Ixionisque membra rapientem rotam . 
animam nocentem sceleribus , iugulum hostibus desertus ac destructus et cunctis egens . 
Heu , quo labor , quo uota ceciderunt mea ? 
genetricis ira , quae tuo scelere occidit ? 
semper quieta cerneres sede inferum proauos patremque , nominis magni uiros , quos nunc pudor luctusque perpetuus manet ex te , nefande , meque quae talem tuli . 
nouerca coniunx mater infelix meis ? 
uobisque ego sim causa malorum . 
coniugis ora , non inuisos intrare mihi thalamos famulae ; soror Augusti , non uxor ero . 
letique metus scelerum diri , miseranda , uiri potes hoc demens sperare memor ? 
hos ad thalamos seruata diu uictima tandem funesta cades . 
Sed quid patrios saepe penates respicis udis confusa genis ? 
propera tectis efferre gradus , linque cruentam principis aulam . 
compressa metu segnisque dolor . 
gentes domuit , captos reges carcere clausit ? 
Grauis en oculis undique nostris iam Poppaeae fulget imago iuncta Neroni ! 
affligat humo uiolenta manus similes nimium uultus dominae ipsamque toris detrahat altis , petat infestis mox et flammis telisque feri principis aulam . 
Quo trepida gressum coniugis thalamis tui effers , alumna , quidue secretum petis turbata uultu ? 
cur genae fletu madent ? 
taeda iugali , quem tuus cepit decor et culta sancte tradidit uinctum tibi genetrix Amoris , maximum numen , Venus . 
O qualis altos quanta pressisti toros residens in aula ! 
incessit habitu atque ore laetitiam gerens princeps superbo : talis emersam freto spumante Peleus coniugem accepit Thetin , quorum toros celebrasse caelestes ferunt pelagique numen omne consensu pari . 
Quae subita uultus causa mutauit tuos ? 
quid pallor iste , quid ferant lacrimae doce . 
Confusa tristi proximae noctis metu uisuque , nutrix , mente turbata feror , defecta sensu . 
sideribus atris cessit et nocti polus , inter Neronis uincta complexus mei somno resoluor ; nec diu placida frui quiete licuit . 
matres Latinae flebiles planctus dabant ; inter tubarum saepe terribilem sonum sparsam cruore coniugis genetrix mei uultu minaci saeua quatiebat facem . 
diducta subito patuit ingenti mihi tellus hiatu ; lata quo praeceps toros cerno iugales pariter et miror meos , in quis resedi fessa . 
natumque ; properat petere complexus meos Crispinus , intermissa libare oscula : irrupit intra tecta cum trepidus mea ensemque iugulo condidit saeuum Nero . 
quatit ora et artus horridus nostros tremor pulsatque pectus ; continet uocem timor , quam nunc fides pietasque produxit tua . 
Heu quid minantur inferum manes mihi aut quem cruorem coniugis uidi mei ? 
Quaecumque mentis agitat intentus uigor , ea per quietem sacer et arcanus refert ueloxque sensus . 
coniugem thalamos toros uidisse te miraris amplexu noui haerens mariti ? 
pulsata palmis pectora et fusae comae ? 
Octauiae discidia planxerunt sacros inter penates fratris et patrium larem . 
partum ominatur , inferum sedes toros stabiles futuros spondet aeternae domus . 
iugulo quod ensem condidit princeps tuus , bella haud mouebit , pace sed ferrum teget . 
timore pulso redde te thalamis tuis . 
Delubra et aras petere constitui sacras , caesis litare uictimis numen deum , ut expientur noctis et somni minae terrorque in hostes redeat attonitus meos . 
Tu uota pro me suscipe et precibus piis superos adora , maneat ut praesens status . 
quos et Ledae praeferre potest et tibi , quondam cui miranti fuluo , Danae , fluxit in auro . 
uincet uultus haec Tyndaridos , qui mouerunt horrida bella Phrygiaeque solo regna dedere . 
Sed quis gressu ruit attonito aut quid portat pectore anhelo ? 
Quicumque tectis excubat miles ducis , defendat aulam , cui furor populi imminet . 
trepidi cohortes ecce praefecti trahunt praesidia ad urbis , uicta nec cedit metu concepta rabies temere , sed uires capit . 
Quis iste mentes agitat attonitus furor ? 
Octauiae fauore percussa agmina et efferata per nefas ingens ruunt . 
Quid ausa facere quoue consilio doce . 
torosque fratris , debitam partem imperi . 
Quos iam tenet Poppaea concordi fide ? 
aut aere fulgens , ora Poppaeae gerens , afflicta uulgi manibus et saeuo iacet euersa ferro ; membra per partes trahunt diducta laqueis , obruunt turpi diu calcata caeno . 
immixta factis , quae timor reticet meus . 
Saepire flammis principis sedem parant , populi nisi irae coniugem reddat nouam , reddat penates Claudiae uictus suos . 
uoce , haud morabor iussa praefecti exequi . 
Quid fera frustra bella mouetis ? 
captumque Iouem caelo traxit . 
diruit urbes . 
et nunc animus quid ferat horret uis immitis uiolenta dei . 
O lenta nimium militis nostri manus et ira patiens post nefas tantum mea , quod non cruor ciuilis accensas faces extinguit in nos , caede nec populi madet funerea Roma , quae uiros tales tulit ! 
Admissa sed iam morte puniri parum est , grauiora meruit impium plebis scelus . 
iramque nostram sanguine extinguat suo ; mox tecta flammis concidant urbis meis , ignes ruinae noxium populum premant turpisque egestas , saeua cum luctu fames . 
premenda , ne quid simile temptare audeat contraque sanctos coniugis uultus meae attollere oculos ; fracta per poenas metu parere discet principis nutu sui . 
fidesque castris nota praeposuit meis . 
Populi furorem caede paucorum , diu qui restiterunt temere , compressum affero . 
Et hoc sat est ? 
sic miles audisti ducem ? 
compescis ? 
haec uindicta debetur mihi ? 
Cecidere motus impii ferro duces . 
et uoce dira ? 
debita poena uacat ? 
Poenam dolor constituet in ciues tuos ? 
Constituet , aetas nulla quam famae eximat . 
Tua temperet nos ira , non noster timor . 
Iram expiabit prima quae meruit meam . 
Quam poscat ede , nostra ne parcat manus . 
Caedem sororis poscit et dirum caput . 
Horrore uinctum trepidus astrinxit rigor . 
Parere dubitas ? 
Cur meam damnas fidem ? 
Quod parcis hosti . 
Femina hoc nomen capit ? 
Si scelera cepit . 
Estne qui sontem arguat ? 
Populi furor . 
Quis regere dementes ualet ? 
Qui concitare potuit . 
Haud quemquam , reor , mulier Dedit natura cui pronum malo animum , ad nocendum pectus instruxit dolis . 
Sed uim negauit . 
Vt ne inexpugnabilis esset , sed aegras frangeret uires timor uel poena ; quae iam sera damnatam premet diu nocentem . 
procul in remotum litus interimi iube , tandem ut residat pectoris nostri tumor . 
languidus idem deserit alto saeuoque mari . 
lingua claros , pectore fortes , legibus acres . 
flentem miseram cernere possunt . 
contenta latet : quatiunt altas saepe procellae aut euertit Fortuna domos . 
aut exilium regina iubet ? 
sic mihi uitam fracta remittit , tot iam nostris euicta malis ? 
cur in patria mihi saeua mori ? 
sed iam spes est nulla salutis : fratris cerno miseranda ratem . 
expulsa soror miseranda uehar . 
nullum Pietas nunc numen habet nec sunt superi : regnat mundo tristis Erinys . 
mala ? 
reddere aedon ? 
cuius pennas utinam miserae mihi fata darent ! 
hominum tristes caedemque feram . 
ramo pendens querulo possem gutture maestum fundere murmur . 
nec sibi quidquam spondere potest firmum et stabile , quem per casus uoluit uarios semper nobis metuenda dies . 
iam multa domus quae uestra tulit : quid saeuior est Fortuna tibi ? 
tandem letum cruciata diu . 
Felix thalamis Liuia Drusi natisque ferum ruit in facinus poenamque suam . 
post longa tamen tempora ferro caesa est , quamuis crimine nullo . 
Quid non potuit quondam genetrix tua quae rexit principis aulam cara marito partuque potens ? 
eadem famulo subiecta suo cecidit diri militis en Quid cui licuit regnum caeli sperare , parens tanta Neronis ? 
remigis ante , mox et ferro lacerata diu saeui iacuit uictima nati ? 
Me quoque tristes mittit ad umbras ferus et manes ecce tyrannus . 
quid iam frustra miseranda moror ? 
Fortuna dedit . 
Testor superos quid agis , demens ? 
Erebique deas scelerum ultrices et te , genitor , dignum tali morte et poena : non inuisa est mors ista mihi . 
uentisque , petat puppis rector Pandatariae litora terrae . 
uirginis aris Iphigeniam , hanc quoque tristi procul a poena portate , precor , templa ad Triuiae . 
hospitis illic caede litatur numen superum ; ciuis gaudet Roma cruore . 
