Soloecismus est vitium in contextu partium orationis contra regulam artis grammaticae factum . 
Inter soloecismum et barbarismum hoc interest , quod soloecismus discrepantes aut inconsequentes in se dictiones habet , barbarismus autem in singulis verbis fit scriptis vel pronuntiatis , quamquam multi errant , qui putant etiam in una parte orationis fieri soloecismum , si aut demonstrantes virum hanc dicamus , aut feminam hunc ; aut interrogati quo pergamus respondeamus Romae ; aut unum salutantes salvete dicamus , cum utique praecedens demonstratio vel interrogatio vel salutatio vim contextae orationis obtineat . 
Multi etiam dubitaverunt , scala , quadriga , scopa soloecismus an barbarismus esset , cum scilicet id genus dictionis barbarismum esse vel ex ipsius vitii definitione facile possit agnosci . 
Soloecismus fit duobus modis , aut per partes orationis aut per accidentia partibus orationis . 
Per partes orationis fiunt soloecismi , cum alia pro alia ponitur , ut ; torvumque repente clamat ; pro torve : nomen pro ADVio positum est . 
Fit et in eadem parte orationis hoc vitium , cum ipsa pro se non in loco suo neque ut convenit ponitur , ut ; cui tantum de te licuit ; pro in te , et ; apud amicum eo ; pro ad amicum , et ; intro sum ; pro ; intus sum ; , et ; foris exeo ; pro foras . 
Per accidentia partibus orationis tot modis fiunt soloecismi , quot sunt accidentia partibus orationis . 
Sed ex his propter conpendium exempli causa perpauca monstrabimus . 
Nam per qualitates nominum fiunt soloecismi , sicut hauriat hunc oculis ignem crudelis ab alto Dardanus pro Dardanius ; proprium nomen pro appellativo posuit : per genera , sicut ; validi silices ; et ; amarae cortices ; et ; collus collari caret ; ; per numeros , sicut ; pars in frusta secant ; pro secat : per conparationem , sicut respondit Iuno Saturnia sancta dearum pro sanctissima : per casus , sicut urbem quam statuo vestra est pro ; urbs quam statuo ; ; per modos verborum , sicut itis , paratis arma quam primum , viri pro ; ite parate ; ; indicativum modum pro imperativo posuit ; per significationes , sicut spoliantur eos et corpora nuda relinquunt pro spoliant ; per tempora , sicut ceciditque superbum Ilium et omnis humo fumat Neptunia Troia pro ; cecidit et fumavit ; : per personas , sicut Danai , qui parent Atridis , quam primum arma sumite pro ; qui paretis sumite ; ; per ADVia , sicut ; intus eo ; pro intro , et ; foras sto ; pro foris , et ; Italia venio ; et ; ad Romam pergo ; , cum praepositio nomini separatim addenda sit , non ADVio ; per praepositiones , cum alia pro alia ponitur aut necessaria subtrahitur ; alia pro alia ponitur , ut ; sub lucem ; pro ; ante lucem ; ; necessaria subtrahitur , ut silvis te , Tyrrene , feras agitare putasti pro ; in silvis ; ; per coniunctiones , sicut ; subiectisque urere flammis ; pro subiectisve ; et ; autem fieri non debet ; , cum dicendum sit ; fieri autem non debet ; . 
Fiunt praeterea soloecismi pluribus modis , quos reprehendendo potius quam imitando possumus adnotare . 
Soloecismus in prosa oratione , in poemate schema nominatur . 
