Q uia quorundam mentes sic pater mendacii dicitur excaecasse , quod nostris constitutionibus , quarum una incipit : alio vero : utique tam cum fratribus nostris sanctae Romanae ecclesiae cardinalibus , quam cum multis archiepiscopis et episcopis , aliisque ecclesiarum praelatis , nec non et compluribus sacrae theologiae magistris , ac utriusque iuris professoribus deliberatione praehabita diligenti digestis , ac de praemissorum fratrum nostrorum consilio promulgatis , non absque multa temeritate plectibili nisi sunt detrahere , et nituntur veritatem , quam continent , per falsas insanias obfuscare : nos tam perniciosis ausibus , ne eorum doctrina pestifera simplicium animos labefacere , ac in sui erroris devium deducere valeat de eorundem fratrum consilio decernimus super hoc salubriter , ( ut sequitur , ) providere . 
Ad impugnandas autem constitutiones praedictas subscripta ratione tam verbo quam scripto usi sunt publice , sicut fertur . 
Illud , inquiunt , quod per clavem scientiae , in fide ac moribus semel diffinierunt Romani Pontifices , adeo immutabile perseverat , quod illud successori revocare non licet in dubium , nec contrarium affirmare , licet de iis , quae per clavem potestatis ordinaverint , asserant secus esse . 
In confirmatione autem regulae ordinis fratrum Minorum Honorii , Gregorii , Innocentii , Alexandri , Nicolai , praedecessorum nostrorum summorum Pontificum , haec verba asserunt contineri : his addere praesumentes , praefatos summos Pontifices et multa concilia generalia per clavem scientiae diffinisse , paupertatem Christi et Apostolorum constitisse perfecte in expropriatione cuiuslibet temporalis dominii civilis et mundani , et sustentationem eorum in solo et nudo usu facti etiam constitisse , ex quibus nituntur concludere , non licuisse nec licere ipsorum successoribus contra praemissa aliquid immutare . 
Ideoque quum constitutio nostra in ratione praedicta contra diffinitiones praedictorum praedecessorum nostrorum ( sicut asserunt ) diffinierit , Christum et Apostolos in iis , quae habuerunt , habuisse non tantum simplicem usum facti , sed ius faciendi de ipsis , eosque ipsos fecisse scriptura sacra testatur , pertinacem assertionem dicentium , ipsos ius huiusmodi minime habuisse , quum actus illorum fuisse concludant non iustos quod de Christo nefas est dicere , haereticam declarando concludere satagunt , licet falso , nobis non licuisse declarare vel statuere supra dicta . 
Item , quia constitutio : contra diffinitiones praedictas fratres Minores asserit non posse habere in re aliqua simplicem usum facti : nituntur similiter concludere contra ipsam . 
Quod autem , quod in ratione praedicta praemittitur , videlicet , quod illa , quae per clavem scientiae in fide ac moribus a summis Pontificibus semel sunt diffinita , eorum successoribus revocare non licet in dubium , nec contrarium affirmare , licet secus sit ( sicut dicunt ) in iis , quae per clavem potestatis per summos Pontifices ordinantur , prorsus sit contrarium veritati , patet ex sequentibus evidenter . 
Primo quidem secundum illos , qui tenent , clavem spiritualem nequaquam esse scientiam , sed ligandi atque solvendi potestatem , patet , assertores praedictos , ponendo esse scientiam , erravisse . 
Pro quibus facit clavis dlffinitio , quae a doctoribus datur : Item , quia claves , de quibus agimus , in collatione sacerdotalis ordinis conferuntur , constat autem , quod ordinato in sacerdotem scientia communiter non confertur : quare secundum illos videtur , quod scientia non est clavis , sed potentia tantum ligandi atque solvendi debeat dici clavis . 
Adhuc secundum illos , qui ponunt , unam clavem spiritualem esse scientiam , et secundum illos , qui auctoritatem discernendi inter lepram et lepram esse asserunt clavem , et aliam potestatem ligandi atque solvendi , noscuntur evidenter errasse . 
Supponunt enim , per claves huiusmodi circa ea , quae fidei sunt , et alia , posse per constitutionem aliquam diffiniri . 
Claves autem , quae in sacerdotali conferuntur ordine , ad talia minime se extendunt , alias sequeretur , quod circa praemissa possent constitutionem sacerdotes simplices facere : quod falsum est evidenter . 
Si autem intendant claves istas extendere ad generalem potestatem , attributam beato Petro , suisque successoribus in personam eiusdem in commissione officii pastoralis , per quam utique videtur evidenter ipsis omnia concessisse , sine quibus pastoris universalis convenienter cura nequit seu officium expediri : adhuc claret , ipsos etiam errasse . 
Dicunt enim , alium affectum habere illa , quae per clavem scientiae , et alium illa , quae per clavem potentiae statuuntur , supponentes , alia per clavem scientiae , et alia per clavem potentiae statui , seu etiam diffiniri : quod evidenter est falsum . 
Per clavem enim scientiae , sive per auctoritatem discernendi seu cognoscendi inter lepram et lepram , ( si ipsam dixerimus esse clavem , ) nil aliud per ipsum illi cui datur , tribuitur , nisi auctoritas cognoscendi . 
Ei autem , cui datur auctoritas de re aliqua cognoscendi , de illa diffiniendi non intelligitur esse data . 
Quare restat , quod ad convenienter statuendum , seu aliquid diffiniendum , utraque clavis , scilicet cognoscendi et diffiniendi necessario requiratur ; vel quod soli clavi potentiae statuere competat , et etiam diffinire ; sed , sicut lumen materiale clavigerum in usum clavis materialis dirigit , et quasi quantum ad hoc obtineat scientia vicem lucis . 
Et hoc Salvator noster in promissione clavium facta beato Petro sensisse videtur expresse , quum post illam immediate subiunxerit : nulla de scientia habita mentione . 
Quod autem subsequenter proponitur in ratione praedicta , videlicet , quod in confirmatione et declaratione regulae fratrum Minorum nonnullorum praedecessorum nostrorum , videlicet Honorii , Gregorii , Innocentii , Alexandri , Nicolai , verba huiusmodi continentur : etc . 
supra posita , usque ibi : prorsus obviat veritati . 
Honorius quidem praefatam regulam absque declaratione aliqua confirmavit , in cuius confirmatione de verbis praedictis mentio aliqua non habetur , ut liquere potest cuilibet confirmationem huiusmodi intuenti : nisi quatenus de vita evangelica habetur mentio in ipsa regula confirmata ibi , quum dicit : Ex quibus verbis concludi non potest , quod per ipsum praedecessorem nostrum ea , quae ipsi in verbis praedictis asserunt , fuerint diffinita . 
Immo potest concludi potius , quod vita evangelica , quam Christus et Apostoli tenuerunt , habere in communi aliqua non excludat , quum sine proprio vivere non exigat , quod sic viventes nihil habeant in communi . 
In declarationibus quoque Gregorii , lnnocentii et Alexandri praedictorum , qui eandem regulam absque confirmatione alia declarant , similiter nulla prorsus fit mentio de praedictis ; immo per eas evidenter ostenditur , eorum , quae habere licet ipsis fratribus , usum iuris ad ipsum ordinem pertinere . 
Gregorius quidem in sua declaratione , quantum ad hoc , interseruit , quae sequuntur : Innocentius autem et Alexander praefati in suis declarationibus sic dixerunt : Quum enim dicatur in declarationibus supra dictis , quod ordo usum rerum habeat praemissarum : ad usum iuris necesse est hoc referri . 
Facta quidem , quae singulorum sunt , personam veram exigunt et requirunt : ordo autem vera persona non est , sed repraesentata et imaginaria potius est censenda . 
Quare quae sunt facti sibi vere convenire nequeunt : licet ei possint congruere quae sint iuris . 
Adhuc licet declaratio Nicolai praedicti contineat quae sequuntur : et post in eadem declaratione subiunxit , dicens , ex verbis tamen praedictis nequaquam potest colligi , quod praefati praedecessoris nostri Nicolai intentio fuerit , dicere , quod dicta regula quoad omnia , quae continentur in ea , evangelico fundetur eloquio , ac vitae Christi roboretur exemplo , nec quod Apostolorum vita et actibus sit firmata . 
Constat enim , multa contineri in dicta regula , quae nec Christus verbo docuit , nec exemplo firmavit , utpote , quod praecepit conditor regulae fratribus universis , ut nullo modo denarium vel pecuniam recipiant per se vel per interpositam personam , nec non et de multis aliis contentis in dicta regula , quae utique nec Christus , nec Apostoli verbo docuerunt , nec firmaverunt exemplo . 
Nec obstat , quod Christus portare pecuniam Apostolis et discipulis , dum ipsos ad praedicandum mitteret , interdixit : quod tamen , antequam eos mitteret , ipsis fuisse legimus interdictum . 
Quodque post reditum pecuniam portaverunt , in plerisque locis evangelica veritas et apostolica dicta testantur . 
Praeterea Augustinus dicit expresse , quod illud non fuit praeceptum , sed potestas recipiendi necessaria ab iis , quibus praedicabant evangelium , quam servare Apostolis licuit , vel etiam non servare . 
Sed hoc Romanus Pontifex praedecessor noster , Nicolaus , quoad principalia tria vota , scilicet in obedientia vivere , et sine proprio , et in castitate , ac alia , si qua evangelio reperiantur expressa , in dicta regula videtur intellexisse dicere in declaratione praedicta , quod utique declarationibus nostris in nullo obviat supra dictis . 
Adhuc non apparet , ipsum dixisse , sustentationem Christi et Apostolorum eius in solo et nudo simplici consistere usu facti , quum quoad Christum et Apostolos nullam praefatus praedecessor noster Nicolaus in sua declaratione facerit mentionem . 
Immo sensisse satis videtur expresse , quod ius aliud a proprietate habuisse potuerunt , quum de sola abdicatione proprietatis , non juris alterius , in praefata declaratione , quantum ad ipsos attinet , mentio habetur . 
Adhuc idem Nicolaus praedecessor noster videtur sensisse , quod Christus et Apostoli etiam quoad proprietatem habuerint aliquid in communi . 
Quum enim in sua declaratione praedicta verba de abdicatione proprietatis dixisset : respondens obiectioni tacitae , quae sibi de loculis , quos Christus habuisse in evangelio legitur , poterat fieri , statim quae sequuntur , subiunxit : Nam sic ipse Christus , cuius perfecta sunt opera , in suis actibus viam perfectionis exercuit , quod interdum , infirmorum imperfectioni condescendens , et viam perfectionis extollerret , et imperfectorum infirmas semitas non damnaret : sic et infirmorum personam Christum asserit in loculis suscepisse . 
Alias impertinens de loculis fuisset obiectio , nisi intellexisset , Christum etiam quoad proprietatem loculos habuisse . 
Praeterea si diceretur , Christum in loculis habuisse tantumodo simplicem usum facti : frustra diceretur , quod in persona infirmorum ipsos Christus habuit loculos , quum secundum eum perfectis etiam conveniat habere simplicem usum facti . 
Et , si quaeratur , propter quos infirmos istos loculos habuerit , Augustinus , cuius dictum insertum est in Decretis , respondet , dicens : Unde constat , ipsus de suis discipulis hoc sensisse . 
Nec hoc , scilicet in communi et quoad proprietatem aliqua habere , derogat iuxta dictum Gregorii praedicti altissimae paupertati , qui in quadam sua decretali dicit expresse , fratres praedicatores et Minores in altissima pauperate Christo pauperi famulari ; et tamen constat , ipsos Praedicatores habere in communi etiam quoad proprietatem aliqua , quod eorum regulae et statui non repugnat . 
Hoc etiam Alexander , praedecessor noster praefatus in condemnatione libelli contra statum Praedicatorum et Minorum editi videtur sensisse , in qua aliquando de dictis fratribus quae sequuntur subiunxit , quum insuper respondet , quod iidem fratres omnia propter Deum dereliquerint , exsilia vitae subsidia mendicantes , Christumque imitentur pauperuem , perfectionem evangelicam amplexando . 
Propter quod evidenter apparet , eos non solum in statu salvandorum exsistere , sed etiam perfectorum , et per suae religionis observantiam , quae quidem ipsius perfectionis evangelicae tenet formam , in aeternae retributionis praemio praecellentem gloriam promereri . 
Ubi quidem expresse dicit , Praedicatores Christum pauperem imitari , ipsosque perfectionem evangelicam amplexari , et in statu exsistere perfectorum , quodque ipsorum religionis observantia perfectionis evangelicae tenet formam ; et tamen constat , ipsos habere posse etiam quoad proprietatem aliqua iuxta eorum regulam in communi . 
Nec obstat , quod dicunt , Innocentium ( alias Coelestinum ) quintum praedecessorem nostrum dixisse , altam paupertatem esse , habere pauca propria propter Deum ; altiorem , quae nulla habet propria , tamen habet in communi ; altissimam , quae nihil habet in hoc mundo , nec in proprio , nec in communi . 
Dicimus quidem , quod hoc dixerit , non ut Papa , sed ut frater Petrus de Tarantasia in quadam postilla sua , quare dicta praemissorum summorum Pontificum sunt ei merito praeferenda . 
Dicunt etiam , quod Apostolus de tali altissima loquitur paupertate , dicens : Quod evidenter est falsum quia ibi loquitur de paupertate Macedonum , qui etiam in speciali bona temporalia obtinebant , de quibus Apostolus asserit , quod supra vires suas miserant eleemosynas sanctis . 
Quod autem dicitur in declaratione Nicolai praedecessoris nostri contineri , quod fratres Minores in rebus , quae eis obveniunt , habent tantum simplicem usum facti : dicimus , quod , si ipse intellexerit simplicem usum facti denudatum omni iure , ita , quod fratres ispsi seu ordo nullum ius habeant utendi , hoc et expresse contra declarationem Gregorii , Innoc . 
, Alex . 
, summorum Pontif . 
praedictorum , quibus expresse , quod talium bonorum ordo usum habeat , continetur : quod de usu iuris est intelligendum necessario , ut superius est probatum . 
Adhuc dicimus , quod est hoc impossibile , scilicet usum facti simplicem absque iure aliquo , ( quod nihil aliud quam ipsum uti proprie potest dici , ) posse in re aliqua etiam usu non consumptibili ab aliquo obtineri , prout in decretali est probatum , et Augustinus in lib . 
de actu tenet expresse . 
Praeterea si simpliciter usus denudatus ab omni iure haberi posset ab aliquo : constat , quod actus utendi huiusmodi esset reputandus non iustus , quum ille usus fuerit , cui ius non competebat utendi ; usus autem non iustus ad perfectionis statum nequaquam pertinet , nec perfectioni aliquid adiicit , sed sibi repugnare potius noscitur manifest . 
Quod autem usum talem non iustum conditor canonis fratribus ipsis intellexerit reservare , probabile no videtur . 
Immo , quod de iusto intellexerit , ex eo potest evidentius apparere , quod in eadem ordinatione adiicit , quod illarum rerum dumtaxat in se et etiam Romanam ecclesiam recipiebat dominium , quarum usum facti liceret habere fratribus seu ordini ante dictis , subiungens , quod non rerum omnium usum habere debeant fratres ipsi . 
Quantum autem ad usum facti simplicem absque omni iure utendi attinet : nulla rerum potest censeri differentia quoad fratres . 
Sic enim uti de facto possunt prohibitis , ut premissis . 
Ex quo sequitur , quod usus facti , de quo ordinatio loquitur , de tali intelligi debeat , qui iustus sit , et pro quo competat ius utendi . 
Et ipse videtur conditor canonis ex eo etiam senssise , quod in eadem ordinatione subiunxerit , quod moderatus usus in expensis prius rebus ipsis fratribus est concessus . 
Rursus impugnatores contitutioneum huiusmodi asserere publice perhibentur , quod libellum et dicta magistrorum , asserentium , dictam paupertatem et vitam dictorum fraturm non esse evangelicam et apostolicam , summi Pontifices damnaverunt , districtius per apostolicas literas inhibentes , ne quisquam praemissa vel aliquid praemissorum contumaciter adstruere , seu quomodolibet praesumeret defensare , statuentes , quod praesumens contrarium tanquam contumax , ecclesiae Romanae rebellis , ac ut haereticus haberetur . 
Ad quod dicimus , assertionem huiusmodi falsam esse . 
Non enim continetur in sententia supra dicta , quod contra faciens ut haereticus haberetur , quae quidem quoad hoc continet quae sequuntur : Non fuit adiectum , quod ut haereticus haberetur , ut patet in serie sententiae condemnationis praedictae . 
Rursus asseruisse dicuntur publice huiusmodi assertores , quod abdicatio iuris in cuiuscunque rei proprietate et in usu eius est sancta et meritoria propter Deum , et a Christo in se ipso servata , Apostolis imposita , et ab ipsis sub voto assumpta . 
Nec propter hac usus facti ad sustentationem naturae in Christo et Apostolis convincitur esse non iustus , sed tanto iustior atque perfectior , et Deo acceptior , et mundo exemplarior , quanto plenius renunciatum fuerit omni iuri , per quod potest sic utens pro usus huiusmodi quomodolibet contendere vel in iudicio litigare . 
Quae quidem assertio continet multa falsa , quum neque Christum expropriationem praedictam omnis iuris in cuiuscunque rei proprietate , et in eius usu in se servasse , nec eam imposuisse Apostolis , neque sub voto ab ipsis fuisse receptam , evangelica seu apostolica doceat historia , sed contrarium evidentius manifestat . 
Quod autem in praedicta assertione adiicitur , quod per abdicationen iuris praedicti , videlicet proprietatis , is usus facti ad sustentationem naturae in Christo et Apostolis non convincitur esse non iustus , sed tanto iustior etc . 
, impossibilitatem includit , et errorem dictum huiusmodi evidenter . 
Impossibile enim est , actum humanum extrinsecum esse iustum , si exercens actum ipsum nullum ius habeat illum exercendi : immo non iustus seu iniustus necessario convincitur talis usus . 
Item , est absurdum et erroneum , quod actus alicuius , non habentis ius actum huiusmodi faciendi , sit iustior et Deo acceptior , quam habentis , quum concludat actum iniustum iustiorem et Deo acceptiorem exsistere , quam sit iustus . 
Ex praemissis autem inferre nituntur , ( ut fertur , ) quod praedictorum summorum Pontificum diffinitio , quam diffinierunt de paupertate Christi et Apostolorum , ac fraturm Minorum praedictorum regula , ( prout superius expresserunt , ) per nos non potuit mutari , procul dubio falsa asserunt , dicendo , praedecessores nostros diffinivisse talia , ut superius est probatum , et adhuc sic loquentes , dum per talia constitutiones nostras impugnare satagunt , constitutiones illas , quibus se adiuvant , ostendunt , ( si eorum falsae assertiones verae exsisterent , ) fore invalidas , erroneas et infirmas . 
Si enim nobis non licuit contra constitutionem Nicolaei praedecessoris nostri , in qua se fundant praecipue , aliquid statuere commune : nec sibi licuit contra statuta Gregorii , Innocentii et Alexandri praedictorum statuere aut aliquid declarare ; quo tamen ipsum fecisse , secundum eorum assertionem , noscitur evidenter . 
Quum enim illi declaraverint , quo ordo Minorum habet usum earum rerum , quas licet eis habere , quod ad usum iuris est referendum necessario , ut superius est probatum , ipse vero secundum ipsos statui , quod nec ordo , nec fratres ius utendi habeant , sed tantummodo simplicem usum facti , et insuper ordinavit , decrevit et statuit , huiusmodi constitutionem , ordinationem et declarationem , suam dumtaxat a fratribus ipsis praecise et inviolabiliter perpetuis temporibus observandam : constat non solum , quod contra declarationes praedecessorum praedictorum ordinaverit , sed ipsum illas , quantum ad ea , quae sua declaratio continet , etiam revocasse . 
Ipse quoque praedecessor noster in sua declaratione subiunxit , ad sedi apostolicae delcarationem et ordinationem eorum , et circa ea quae ipse declaraverat , pertinere , sic dicens : cuius tamen contrarium asserunt husumodi assertores . 
Adhuc patet , quod asserunt , esse falsum . 
Licet enim Innocentius praedictus in generali consilio interdixisset , novas religiones institui : tamen successores ipsius , ( non obstante interdicto hiusmodi , ) plures leguntur ordines confirmasse , qui etiam , ( aliquibus exceptis ) fuerunt postea per Gregorium praedecessorem nostrum dissoluti certo modo in concilio generali . 
Si igitur post interdictum generalis concilii licuit summis Pontificibus non confirmatos ordines confirmare , et eorum succesoribus sic confirmatos in totum dissolvere : non est mirum , si , quod declarat circa regulas ordinum solus summus Pontifiex , vel ordinat , liceat eius successoribus declarare seu alias immutare . 
Patet autem , quod neque Honorii confirmatio , neque Gregorii , neque Alexandri , neque Nicolai praedictorum facta fuerit in concilio generali , quum per nullum ipsorum fuerit generale concilium clelebratum . 
Licet Innocentius celebravit concilium generale : tamen in illo nec auctoritate alicuius concilii facta fuit ipsius declaratio supra dicta . 
Nicolaus autem nec celebravit generale concilium , nec aliquid circa dictam regula declaravit . 
Gregorius autem praedictus nec confirmavit , nec declaravit dictam regulam , sed in generali concilio , ubi cassati fuerunt nonnulli mendicantium ordines , dictorum fratrum Minorum , et Praedicatorum ordines non cassavit , set asseruit approbatos , sic dicens : Praeterea dicant nobis , ubi legunt assertiones huiusmodi , quod ad fidem vel mores pertineat , Christum et Apostolos non habuisse in his , quae habuerunt , nisis simplicem ? 
Profecto directe hoc ad fidem non pertinet , quum de hoc articulus non sit aliquis , nec sub quo valeat comprehendi , ut patet in symbolis , in quibus articuli fidei continentur , nec etiam reducte , ne quasi hoc sacra scriptura contineat , quo negato tota scriptura sacra redditur dubia , et per consequens articuli fidei , qui habent per scripturam sacram probari , redduntur dubii et incerti . 
Hoc enim in scriptura sacra non poterit , sed contrarium reperiri . 
De fratribus autem Minoribus praedictis constat , quod de ipsorum paupertate et simplici usu facti , seu de dominio eorum quae ipsis offeruntur , quod summus Pontifex illud sibi et Romanae ecclesiae reservaverit vel potuerit reservare . 
Nec quod illud reservatum successori abiicere non liceat , si hoc expedire viderit , seu quod procuratores constitutos auctoritate summi Pontificis pro negotiis ordinis praedicti successor revocare non valeat , in praedictis symbolis , evangelio , neque Actibus Aposotlorum et epistolis mentio aliqua non habetur . 
Unde non possunt ex praedictis concludere , nisi falso , quin contra ordinata per summos Pontifices circa talia valeat successor aliud ordinare , quod Nicolaus praefatus expresse in sua declaratione inseruit , ut superius plenius continetur . 
Nos itaque , ne fabricatores mendaciorum huiusmodi ac etiam assertores de tam pestifere , erronea et damnata doctrina , confutatione ac confusione utique omni digna , gloriari valeant et alios trahere in errorem , quum ausu arreptando ac petulantia improba ausi defendere publice fuerint damnatam per constitutionem praedictam haeresin ac etiam probare , videlicet quod Christus et eius apostoli in iis , quae habuisse leguntur , tantum habuerint absque iure aliquo simplicem usum facti , ex quo ( si verum esset ) sequeretur , usum Christi fuisse non iustum , quod profecto blasphemiam continet , et catholicae fidei inimicum , quum hoc de pertinaci animositate ac erronea non sit dubium processisse , omnes et singulos , qui verbo ac scripto per se vel alium seu alios talia publice praesumperunt , ipsos quoque , qui eos docuerunt in talibus et ut praemissa facerent , in damnatam incidisse haeresin , ac ut haereticos evitandos fore , de fraturm nostrorum consilio declaramus . 
Si quis autem damnatas per constitutionem : haereses , vel ipsarum alteram , deinceps scienter verbo vel scripto defendere vel approbare praesumpserit : de fratrum eorundem consilio decernimus , ut tamquam haereticus ab omnibus evidenter habeatur . 
Adhuc quod constitutionem nostram : supra dictam insano ausu impugnare nisi sunt , sicut fertur , districtius de eorundem fratrum consilio inhibemus , ne quisquam contra diffinita , ordinata seu facta per ipsam , verbo vel scripto scienter approbet aliquid vel defendat . 
Si quis vero contra praesumpserit , tanquam contumax et rebellis Romanae ecclesiae ab omnibus habeatur . 
Nulli ergo etc . 
Data Avinion . 
IV Idus Novembris Pont . 
nostri Ao . 
