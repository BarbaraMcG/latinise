EXPOSITIO ORATIONIS DOMINICAE ' MULTORUM LEGIMUS ORATIONES ' TRACTATUS EIUSDEM SUPER DOMINICAM ORATIONEM . 
Multorum legimus orationes , sicut Moysi uel aliorum , sed tanto praeeminet haec uniuersis , quanto maior ille est qui hanc per semetipsum discipulis suis tradidit , scilicet dominus Iesus , a quo et ipsa dominica proprie est appellata . 
Ut enim Lucas meminit , factum est cum ipse esset in loco quodam orans , et postmodum ab oratione cessaret , et ei unus ex discipulis diceret , ; Domine doce nos orare , sicut et Iohannes discipulos suos docuit ; , et ait illis , ; Cum oratis dicite , Pater sanctificetur nomen tuum ; . 
Cum autem haec oratio sermoni eius in monte habito inserta , tam a Matthaeo quam a Luca scribatur , qui soli sermonem illum referunt , placet illam magis secundum Matthaeum prosequi , qui eam plenius ac perfectius , sicut et totum illum sermonem commemorat , utpote qui interfuit , et ab ipso domino , non ab alio , eum didicit . 
Ut enim meminit beatus Hieronymus : Aliter audita , aliter uisa memorantur , et quod melius intelligimus melius proferimus . 
Unde non sine admiratione habemus qualiter haec consuetudo euenerit , ut inter missarum sollemnia , uerba quaedam Matthaei ab oratione dominica subtrahantur , et uerba Luce apponantur , qui non eam ab ipso domino audiuit , sed a Paulo didicit , qui nec illi sermoni interfuit . 
Ubi enim Matthaeus dicit ; panem supersubstantialem ; , Lucas ponit ; panem cotidianum ; , et ubi ille dicit ' cotidie ' , iste dicit ' hodie ' . 
Duas quoque petitiones Lucas praetermittit , quas Matheus ponit , scilicet ; fiat uoluntas tua ; , et ; libera nos a malo ; . 
Cum itaque Matthaeus orationem dominicam diligentius ac perfectius , cum eam ab ipso domino audierit et didicerit , scribat , ualde mirandum est cur aliquod eius uerbum praetermittatur , qui et docentem uiderit et loquentem audierit , unus uidelicet eorum quibus ipsemet ait : Beati oculi qui uident quae uos uidetis , et aures quae audiunt quae uos auditis . 
. . etc . 
Quid est enim quod uniuersa uerba Matthaei pro eorum perfectione retineantur , et unum solum mutetur , scilicet cum dicimus ' cotidianum ' pro ' supersubstantialem ' , cum longe melius uerbum apostoli , et simul euangeliste , panis illius excellentiam exprimat , quam uocabulum ab alio euangelista positum . 
Quanta est praesumptio ex uerbis duorum euangelistarum copulatis unam orationem conficere , quasi euangelistam utrumque corrigamus , cum neutrum per omnia sequamur , et ita ex utrisque ipsa sit coniuncta sicut a neutro reperitur scripta . 
Denique sapientissimorum Grecorum prouidentia , unde ad nos tam diuinae quam saeculares doctrine manauerunt , et quorum maxima concilia totam ubique terrarum aecclesiam tam de fide quam de moribus instruxerunt , solunm Matthaeum in hac oratione ita sequi decreuit , ut eius hic uerba frequentent dicentes , arthon hemon epiousion , hoc est ' panem nostrum supersubstantialem ' . 
Quamuis enim Lucas Graece , Matthaeus Hebraicae scripserit , peregrinam linguam tamen magis quam propriam tum pro auctoritate apostoli tum pro perfectione quam diximus praeponere decreuerunt . 
Octo autem partibus secundum Matthaeum haec oratio distinguitur , quarum prima pars est inuocatio , quae est PATER NOSTER QUI ES IN CAELIS . 
Deinde septem petitiones sequuntur , quarum tres priores ad deum pertinent , quuatuor reliquae ad unos . 
Si quis forte quaerat cur uerbis orandus sit deus , et cur apud eum qui cordis inspector est deuotionis non sufficiat affectus , respondemus , his duabus de causis mihi fieri uidetur , quarum una ad honorem dei , altera ad commodum nostrum pertinet . 
Cum enim dominum oramus ut aliquid faciat , illud potius ab ipso quam a nobis esse recognoscimus , et quasi per gratiam dei esse collatum , non nostrarum esse uirium . 
Ipsa insuper prolatio uerborum quedam est deuotionis exercitatio , ut facilius impetremus quae deuotius postulamus , et per haec que dicuntur oportet ut intelligantur . 
Nunc ad litteram accedamus , ipsum prius deum orantes , ut orationis suae nobis conferat intelligentiam , quae ipsam nobis faciat fructuosam . 
PATER NOSTER QUI ES IN CAELIS . 
Cum PATER potius dicit quam ' domine ' , nos sibi per amorem potius quam per timorem admonet seruire ; timere quippe seruorum , amare filiorum . 
Unde apostolus christianam seruitutem a iudaica distinguens conuersis iam iudeis aiebat : non accepistis spiritum seruitutis iterum in timore , sed accepistis spiritum adoptionis in quo clamamus abba pater . 
Non mediocris uidetur beniuolentiae captatio , dum quem oramus patrem uocamus , ut ex dulci nomine ad paternae dilectionis affectum moueatur , et non tam quid seruis quam filiis debeat recordetur . 
Cum quisque NOSTER potius dicit quam ' meus ' , filium dei per adoptionem potius quod multis est commune quam per substantiam quod solius est Christi se esse profitetur . 
autem haec oratio non singulariter ab unoquoque sit sed pluraliter , cum dicitur ' noster ' uel ' nostrum ' , ' nobis ' , ' nos ' , quia tanto facilius quod petimus impetramus , quanto per fraternae dilectionis affectum altos in oratione nobis sociamus . 
QUI ES IN CAELIS , hoc est per gratiam habitas in sanctis , qui per munditiam quasi de terra facti sunt caeli , caelestis uidelicet hominis portantes imaginem non terreni , et mente et desiderio caelum potius quam terram inhabitantes , toto desiderio in superioribus non in infimis constituti . 
De quibus caelis dominus ait : Caelum mihi sedes est id est anima iam sublimis et desideriis feruens spiritualibus . 
SANCTIFICETUR NOMEN TUUM . 
Post inuocationem petitiones adiungit , et quia plus gloriam dei quam utilitatem nostram quaerere nos oportet , hic quippe finis debet esse in omnibus quae agimus , scilicet ut glorificetur deus , tres iste ut diximus petitiones glorificationem eius expostulant , de cuius uiolatione ipse per Ezechielem de reprobis iudeis conquerens , et eos increpans ait nomen sanctum meum polluistis in gentibus . 
Quam et apostolus sententiam inducens ait nomen dei per uos blasphemari hoc est irrideri uel uilificari ab infidelibus dicitur , cum peruerse agere uiderent eos qui se populum dei uocant , sic e contra ipsum sanctificatur et benedicitur seu laudatur , cum eius populus sancte et religiose uiuit , et illud implet uiuendo quod ipsemet precipit dicens , luceat lux uestra . 
. . etc . 
De hac glorificatione diuini nominis per eundem prophetam dicit dominus , sanctificabo nomen meum quod pollutum est inter gentes , quod polluistis in medio eorum . 
Quod etiam subsequenter exponit dicens , faciam ut in praeceptis meis ambuletis . 
. . etc . 
Sicut enim quantum in nobis est deum inhonoramus , cum eius praecepta condemnimus sic e contra nostra eum honorat oboedientia . 
NOMEN itaque eius quod sanctum est in se etiam in nobis SANCTIFICATUR , cum sic sub nomine eius uiuimus , ut ipse a quo Christiani uel etiam dii dicimur , ex uita nostra glorificetur . 
Ut autem ita NOMEN eius SANCTIFICETUR in nobis , orandum nobis est ut expulso a nobis regno diaboli siue peccati de quo dicit apostolus , non regnet peccatum in uestro mortali corpore ad obediendum concupiscentiis eius , regnum dei adueniat in nobis quod est secunda petitio . 
ADVENIAT REGNUM TUUM , hoc est tuum in nobis sit dominium , ut spontaneam tibi exhibeamus oboedientiam . 
Quod ut fiat , FIAT VOLUNTAS TUA IN NOBIS , quae est tertia petitio ; TUA inquam , quae errare non potest uel mala esse . 
Tunc autem uoluntatem dei facimus , dum quod ipse approbat et nobis consulit implemus , FIAT inquam SICUT IN CAELO ET IN TERRA , id est , ut ipsa terra nostra conuertatur in caelum , hoc est sic a carnalibus et terrena quaerentibus illa impleatur , sicut a spiritualibus et celestia desiderantibus . 
PANEM NOSTRUM SUPERSUBSTANTIALEM DA NOBIS HODIE . 
Praemissis , ut dictum est , tribus petitionibus ad honorem dei pertinentibus , ad quatuor reliquas accedit , quibus postulantur uirtutes , in quibus fidelium perfectio subsistit , scilicet prudentia , iustitia , temperantia , fortitudo . 
Sicut autem prudentia tam tempore prior est quam natura , sic et eius petitio prior ponitur cum dicitur , PANEM NOSTRUM etc . 
, quae est quarta petitio . 
Et ut ab omnibus tua uoluntas impleatur has uirtutes attribuae nobis quae nobis animae perfectionem siue salutem conferant . 
Panis iste est spiritualis cibus animae , scilicet diuini uerbi intelligentia , de quo dicitur non in solo pane uiuit homo , sed in omni uerbo quod procedit de ore dei . 
Hunc PANEM , id est intelligentiam sacrae scripturae , qui non ruminat , et in eo fissionem ungulae non habet , immundum animal lex iudicat , quia nulla est mentis munditia , ubi eorum quae deus praecipit manet ignorantia . 
Verbum dei ruminat , qui ipsum frequenter reuoluit , ut diligentius intelligat , iuxta illud : in lege eius meditabitur die ac nocte . 
Ungulae diuisio discretio est , quam in diuinis uerbis habemus , cum uidelicet diligenter attendimus quid iuxta litteram accipiendum , quid ad mysticum uel moralem sensum sit applicandum . 
Ex hac triplici intelligentia dum quasi quibusdam ferculis anima reficitur , prudentia illustratur , ne generare fastidium possit ista diuersitas ferculorum . 
Panis autem supersubstantialis dicitur haec intelligentia , quia hic cibus anime longe excellentior est quam quodlibet substantiale , id est alimentum corporale , quod nobis cum brutis animalibus est commune . 
Quod dicit hodie , tale est ac si dicat , in hac praesenti uita hoc nobis uiaticum ministra , ne deficiamus in uia . 
Quinta petitio est qua dicitur , ET DIMITTE NOBIS DEBITA NOSTRA SICUT ET NOS DIMITTIMUS DEBITORIBUS NOSTRIS . 
Iustitiae postulat aequitatem , aequum quippe est et iustitia exigit , ut quales nos per misericordiam exhibemus proximo , talem nobis inueniamus deum . 
DEBITA dicit penas pro peccato debitas . 
Cum dicit SICUT ET NOS DIMITTIMUS , aliis sua debita , in tantum ad misericordiam nos constringit , ut haec oratio potius a nobis ad damnationem quam ad salutem dicatur , si misericordes non fuerimus . 
Debitores nostri sunt qui uel terrenam substantiam nobis debent , uel emendationem pro offenusis . 
ET NE NOS INDUCAS IN TEMPTATIONEM , uirtutem temperantiae petimus , ne suggestionibus uoluptatum assensum praebeamus . 
Tale est , NE NOS INDUCAS IN TEMPTATIONEM , ac si dicatur , ne nos ita temptari permittas , ut prauis concupiscentiis uicti succumbamus . 
SED LIBERA NOS A MALO , hoc est , da fortitudinem et robur animi inuictum ad quaelibet aduersa toleranda , ne metu aliquo uel pusillanimitate a rectitudine declinemus . 
AMEN , id est , fiat . 
EXPOSITIO SYMBOLI APOSTOLORUM Institutum , fratres , a patribus sanctis habemus , tam symbolum fidei , quod dicitur apostolorum , quam orationem dominicam ab omnibus communiter christianis debere sciri , et memoriter retineri , ut promptius queant frequentari . 
In illo quippe fidei confessio breuiter est expressa : in ista instruimur a Domino postulare necessaria . 
Ex concilio Remensi , capitulo VIII : Ut omnis presbyter omnibus parochianis suis symbolum et orationem dominicam aut ipse insinuet , aut insinuanda iniungat : ut cum ad confessionem tempore quadragesimali uenerint , haec ab unoquoque memoriter sibi decantari faciat . 
Nec ante sanctam communionem alicui tradat , nisi haec ex corde pronuntiare nouerit . 
Siquidem sine horum scientia nullus saluus esse poterit . 
In uno enim fides et credulitas christiana continetur ; in alio , quid orare et petere a Deo debemus exprimitur . 
Quod uero sine fide nemo possit saluari , Dominus ostendit cum dicit : Qui crediderit et baptizatus fuerit , saluus erit . 
Nullus autem credere potest quod nescit nec audiuit . 
Ait enim Paulus : Quomodo credent ei quem non audierunt ? 
Nec sola sufficit fides in corde , nisi etiam uerbo enuntietur , ut idem apostolus testis est : Corde enim creditur ad iustitiam ; ore confessio fit ad salutem . 
Nullus autem de stoliditate sensus , uel tenuitate ingenii causetur ; quia haec tam parua sunt , ut nemo tam hebes et barbarus sit , qui hoc dicere , et uerbis omnibus enuntiare non possit : tam magna , ut qui horum scientiam pleniter capere potuerit , sufficere sibi credatur ad salutem perpetuam . 
Illud etiam obseruandum , ut nullus suscipiat infantem in baptismo a sacro fonte , antequam idem symbolum et orationem dominicam coram presbytero decantet . 
Ex concilio Cabilonensi , capitulo III : Iubendum est , ut oratio dominica , in qua omnia necessaria hiumanae uitae comprehenduntur ; et symbolum apostolorum , in quo fides catholica ex integro comprehenditur , ab omnibus discatur tam latine quam barbarice , ut quod ore confitentur corde credant . 
Ex concilio Parisiensi , capitulo II : Ut nemo a sacro fonte aliquem suscipiat , nisi orationem dominicam et symbolum iuxta linguam suam et intellectum teneat , et coram presbytero decantet : et ut intelligent omnes pactum quod cum Deo pepigerunt . 
Ex concilio Garinaziensi , capitulo I : Caueant presbyter ) , ut neque uiri , neque feminae de sacro fonte filios uel filias suscipiant , nisi memoriter symbolum et orationem dominicam tenuerint . 
Ex concilio Agathensi , capitulo XII : Symbolum etiam placuit ab omnibus Aecclesiis octaue die ante dominicam resurrectionem publice in ecclesia competentibus tradi . 
Hac itaque auctoritate patrum eruditi , praesenti die ante resurrectionem octaua decreuimus praedicti symboli non uerba docere , quae iam didi cistis , sed aperire sensum eorum quae profertis ; cum cordis potius fides sit quam oris , et prius ipsa sit habenda quam eius confessione facienda . 
Quem etiam ordinem Apostolus assignans : Corde , inquit , creditur ad iustitiam : ore autem confessio fit ad salutem . 
Dicit enim Scriptura : Omnis qui credit in eum , non confundetur . 
Et post aliqua : Quomodo autem credent si non audierint ? 
Quomodo autem audient sine praedicante . 
. . etc . 
? 
Hoc igitur , fratres , tam salubre consilium ab ortu suo Aecclesia prouidens , breuissimum fidei symbolum composuit , quod et summam fidei comprehenderet , et uerborum multitudine confitentem non grauaret . 
Hoc autem illud est quod non conciliorum , sed ipsorum esse creditur apostolorum : et iuxta numerum eorum totidem sententiis dicitur comprehen sum . 
Symbolum autem collatio dicitur , quando uidelicet homines conuiuaturi partes suas in unum conferunt , unde comessationes fiant . 
Hinc illud est in Prouerbiis : Noli esse in conuiuiis potatorum , nec in comessationibus eorum qui carnes ad uescendum conferunt : quia uacantes potibus , et dantes symbola , consumuntur . 
Ad hanc itaque similitudinem symbolum dicuntur diuersorum sententiae in unum congregatae , summam fidei continentes . 
Unde et Eusebius Emisenus homilia de Symbolo Fidei : Sicut nonnullis scire permissum est , apud ueteres symbola uocabantur , quod de substantia collecti in unum sodales in medio conferebant ad solemnes epulas , ad coenae communes expenses , ita et Aecclesiarum patres de populorum salute solliciti , ex diuersis uoluminibus Scripturarum collegerunt testimonia diuinis grauida sacramentis , ad animarum pactum salubre conuiuium , uerba breuia , etc . 
, et hoc symbolum nominauerunt . 
Est quippe quasi quoddam spiritale conuiuium diuini uerbi refectio , et quasi quaedam mensa Scriptura nobis apposite , in qua tot sunt fercula quot sunt doctorum sententiae . 
De hac mensa scriptum est : Fiat mensa eorum coram ipsis in laqueum . 
Item , de pane diuini Verbi : Non in solo pane uiuit homo , sed in omni uerbo quod procedit de ore Dei . 
Sed etiam apud philosophos Timaeus Platonis diuersarum collationem sententiarum sub specie cuiusdam conuiuii componit , dicens : Unus , duo , tres , quartum enim uero uestrum , Timaeae , requiro ; qui hesterni epuli conuiuae fueritis , hodierni praebitores mutatores ex condicto resideatis . 
Legimus et coenam Cypriani , in qua sancti patres , quasi quaedam fercula uirtutum , quibus praeminebant , offerentes inducuntur . 
Sic et apostoli tanquam inuicem conferentes , communi deliberatione praesens fidei symbolum creduntur instituisse ; in quo et fidei catholicae summa , ut dictum est , doceatur , et eius salubris confessio paucis uerbis conferatur : ut simul et doctrine fidei sit perfecta , et nulla sit uerborum prolixitas onerosa . 
Quod quidem postmodum a sanctis patribus tanta est diligentia roboratum , ut nemini fidelium liceat uerba eius ignorare ad confitendum , etsi nondum sufficiat ad intelligendum . 
Sed quondam sonus sine intelligentia aures tantum mulcere , non mentem reficere potest , et balatus potius quam pastus dicendus est : nec mentem excitant audita , si minime fuerint intellecta : nos , qui litterarum scioli uicemur , niti iam conuenit , ut de sensu uerborum sumamus animae pastum : nec tam ore corporis sonum , quam ore cordis capiamus sensum . 
Quales quidem aures tantum Dominus requirens , dicit : Qui habet aures audiendi , audiat . 
Cum autem fides omnium bonorum sit fundamentum , sine qua impossibile est placere Deo , et cordis ipsa sit potius quam oris , corde enim , ut dictum est , creditur , magis ei cordis quam corporis aures sunt applicandae , ut quod uerbis asserimus , intelligentia capiamus . 
Non enim longe est a mendacio , qui quod nescit profitetur , et periurii reus est , qui iurat quod ignorat . 
Quod quidem ne praesumamus , illa nos Apostoli reprehensio compescat , qua quibusdam improperans , ait : Nescientes de quibus loquuntur , neque de quibus affirmant . 
Nulli est autem periculosius mendacium uel error , quam in his quae ad fidem pertinent : et quassa est uerborum prolatio , quam intelligentia non sequitur : quae ad hoc tantum instituta sunt , ut intelligentiam conferant audita . 
Quanto autem diuinorum uerborum salubrior est intelligentia , tanto haec a nobis amplius est requirenda . 
Ad quam nos supra memoratus adhortatur apostolus , ut cum diuinae laudis benedictiones uel orationes quaelibet in aecclesia fiunt , uel aliquid dicitur ad confirmationem cuius uel precis complectionem , ; Amen ; seu ; Fiat ; est respondendum , a nemine id responderi permittat , qui ea quae praecesserunt , non intelligat . 
Sic quippe Corinthiis scribens de idiota litteras ignorante , et quasi ad respondendum in aecclesia cuiquam adstante : Quomodo dicet ; Amen ; super tuam benedictionem , qui quid dices nescit ? 
Quod et beatus Hieronymus memoriter tenens , cum Marcellam de diuersis nominibus hebraicis erudiret : In hebraeo , inquit , legitur amen , quod scilicet ea uera sint dicta quae supra confirmantur . 
Unde et Paulus asserit non posse aliquem respondere ; Amen ; , id est confirmare ea quae supra dicta sunt , nisi intellexerit praedicationem . 
Qui et ad omnium intelligentiam , quae in aecclesia dicuntur , uehementer nos excitans : Impleamini , inquit , Spiritu sancto , loquentes uobismetipsis in psalmis , et hymnis , et canticis spiritalibus . 
Non enim sibi uel se cum loquitur , qui quod dicit minime intelligit : cum totum , ut dictum est , sermonis officium ad intelligentiam sit accommodatum : nec sermo sine intelligentia prolatus tam sermo quam sonus sit habendus . 
Ut igitur , iuxta Apostolum , malitia paruuli , sensu autem perfecti , firmum teneamus fidei fundamentum , quod proposuimus expositionis luce , prout Dominus annuerit , consummemus . 
CREDO IN DEUM . 
Sed ut confessionis suae ueritatem obseruet , ne os , quod mentitur , occidat animam , attendere primum debet et quid sit credere in Deum . 
Aliud quippe est credere Deum , aliud credere Deo , aliud credere in Deum . 
Credere quippe Deum est aestimare quod ipse sit . 
Credere Deo , uerbis eius , quod uera sint , uel a falsitate penitus aliena , consentire . 
Credere uero in Deum , est credendo eum diligere , et sic eius membrum fieri uel esse . 
Haec uero illa est fructuosa fides , quae , ut dicit Apostolus , per dilectionem operatur ; et de qua , ut diximus , scriptum est : Omnis qui credit in ilium non confundetur . 
' In illum ' inquit potius quam ' illum ' , uel ' illi ' . 
Illi quippe duo priores fidei modi , cum uidelicet Deum uel Deo credimus , communes nobis sunt cum reprobis , et cum ipsis etiam daemonibus . 
De quibus et beatus meminit Iacobus , quia daemones credunt et contremiscunt et fides sine operibus mortua est . 
Hic uero tertius credendi modus , quo uidelicet in Deum creditur , solus inter reprobos discernit et electos . 
Ut igitur uera sit nostra fidei confessio , qua singuli cotidie dicimus : CREDO IN DEUM , sic uiuere studeamus , ut hoc uere dicere ualeamus . 
Aliter quippe membrum ueritatis non erimus , et plus nobis officit falsitas confessionis , quam eius prolatio adiuuet . 
Cum autem singula , quae in hac fidei confessione sequuntur , ita huic principio cohaereant , atque hinc pendeant , ut si huius ueritas uioletur , non possit in caeteris ipsa custodiri ; cum uidelicet dicitur : CREDO IN IESUM CHRISTUM , ET IN SPIRITUM SANCTUM . 
. . etc . 
, frustra reliqua confitemur , si confessionis exordium falsitatis habeat fundamentum . 
PATREM OMNIPOTENTEM . 
Cum praemiserit Deum , unum uidelicet , non plures , deitatis astruxit unitatem . 
Nunc uero personarum annectit distinctionem , cum Patrem , et Filium , et Spiritum sanctum commemorat . 
OMNIPOTENS dicitur , ut beatus meminit Augustinus , non quod omnia possit , hoc est , quaslibet in se suscipere actiones ; sed quod eius uoluntat i uel dispositioni nulla resistere potestas , uel cuiusque naturae uis eam impedire possit . 
autem cum nos in Deum credere confitemur , omnipotentiam eius memoramus , ut quam rectum sit in eum credere , uel spem nostram in eum pone re , cuius tanta sit potentia , declaremus . 
Unde et Apostolus : Si Deus pro nobis , quis contra nos ? 
CREATOREM CAELI ET TERRAE . 
Dicturus eum CREATOREM omnium esse , praemisit omnipotentem : ut ostenderet eum hoc posse qui omnia possit , et cuius uoluntati nihil resistere queat . 
CREATOREM autem CAELI dicit , hoc est de nihilo , non de praeiacente materia omnia , ex quibus constat mundus , operatum . 
Caelum quippe , quod tam aereum quam aethereum dicitur , superiores mundi partes hic appellat : terram uero , inferiores quae pondere suo in imo subsistunt , tam aquaticam scilicet quam terrenam substantiam . 
Possumus et per caelum et terram ita uniuersam includere creaturam , ut caelum dicamus dignitatem superiorem , id est spiritalem quamlibet nat uram : terram uero quamcumque corpoream . 
Cum autem ita omnium creatorem Deum commemorat , quantum ei debeant uniuerse patenter insinuat . 
ET IN IESUM CHRISTUM . 
Filii Dei personam praesens symbolum nobis commendans , eius diuinitatem pariter et humanitatem commemorat , et tam regni eius quam sacerdotii dignitatem , unde Christus dictus est , designat : per quae duo nobis Iesus , id est Saluator , efficitur . 
Nam quia tam regia quam sacerdotalis dignitas per unctionem instituitur , hinc merito Christus est appellatus Rex iste summus , et Sacerdos supremus , et Saluator uerus . 
Unde et haec nomina iam quasi propria meruit obtinere ; utiam cum audimus Christum uel Iesum , eum per excellentiam solum intelligamus . 
Rex autem nobis est quasi supremus Dominus , et nobis praesidens , et , inter huius saeculi procellas et turbines , Aecclesiam suam nauem propriam ad portum tranquillitatis aeternae regendo dirigens , et tam uerbis quam exemplis disciplinae regulam nobis tradens . 
Sacerdos autem , immo et pontifex nobis factus est , dum in cruce suspensus tanquam in ara pro nobis immolatus est . 
Unde autem nobis tam Christus , ut dictum est , quam , lesus uerus existat , diligenter aperit , cum eum tam Dei quam hominis filium esse consequenter annectit , dicens : FILIUM EIUS , id est Dei Patris , UNICUM ; ne adoptiuus , sed consubstantialis putetur . 
Et rursum , QUI CONCEPTUS EST etc . 
Quod tamen dicimus UNICUM , quibusdam uidetur magis ad Dominum quam ad filium esse coniungendum , siue ad utrumque simul : ut sicut est unicus filius patri , ita et unicus sit Dominus nobis . 
Sicut enim personam Patris commendans , eum et OMNIPOTENTEM et CAELI ET TERRAE dixit CREATOREM ; ita nunc ad honorem Filii , eum non solummodo Christum et Iesum , uerum etiam Dominum confitemur nostrum et UNICUM , id est , solum Dominum nostrum , secundum hoc quod eius solius pretioso sanguine empti sumus . 
Aut si forte quem moues etiam Patrem et Spiritum sanctum non minus nostrum dici Dominum , sciat ita Filium solum dici Dominum nostrum , ut praeter eum non sit alius omnium Dominus . 
Licet enim utraque aliarum personarum aeque Dominus noster sicut et Deus sit dicenda , quia non est alius Dominus una persona quam alia , sicut nec alius Deus quaelibet earum ; ita Deus uel Dominus sola est dicenda , ut nullatenus res alia Dominus sit existimanda , uel alius ab ea Dominus sit credendus ; cum idem Dominus sicut et Deus una sit persona cum alia . 
QUI CONCEPTUS EST . 
QUI , inquam , Christus , siue QUI filius Dei secudum assumptam humanitatem CONCEPTUS EST etc . 
Ac si diceretur : Cuius humanitas de ipsa substantia Virginis per operationem diuinae gratiae concepta est , et nata . 
Nam et cum singuli homines ex anima constent et corpore , secundum tamen solam corporis naturam , quae traducitur , concipi a matribus , uel nasci dicuntur . 
autem dicturus eum de Virgine natum , ne quis quaereret qualiter id fieret , praemisit conceptum per Spiritum sanctum : sicut et matri quaerenti : Quomodo fiet istud ? 
dictum est ab Angelo : Spiritus sanctus superueniet in te . 
. . etc . 
Ex quo quidem non mediocriter ipsam quoque Spiritus personam nobis commendat , dicendo uidelicet per operationem eius illud corpus esse conceptum , in cuius hostia omnium redemptio est consummate . 
Quod nec minus per ipsum spiritum Apostolus dicit pro nobis oblatum sicut et conceptum . 
Hinc est illud ad Hebraeos , ubi in hac nostrae salutis consummatione totius Trinitatis operationem commemorans , ait : Si enim sanguis hircorum et taurorum , et cinis uitulae aspersus inquinatos sanctificat ad emundationem carnis : quanto inagis sanguis Christi , qui per Spiritum sanctum semetipsum obtulit immaculatum Deo , emundabit conscientiam nostram ab operibus mortuis ? 
Cum autem ipsum uel conceptum uel natum de Spiritu sancto audimus , aliter a Virgine conceptum , aliter eum de Spiritu conceptum ; uel aliter eum de Spiritu natum , aliter de Virgine natum intelligamus : a Virgine quidem , uel de Virgine , secundum quod de substantia eius tanquam matris carnem acceperit : de Spiritu uero , secundum hoc quod per diuinae , ut dictum est , gratiae nouam ac mirandam operationem factum est : ad quam nulla institutio naturae sufficere poterat . 
Non ergo ita in hac natiuitate uel incarnatione Domini patrem eius intelligere debemus Spiritum sanctum , sicut eius niatrem profitemur uirginem . 
Sicut enim illa eius aeterna generatio de substantia Patris sine matre est , sic ista temporaliter de matre sine patre est . 
Operatorem itaque , ut dictum est , potius quam patrem Spiritum sanctum hinc intellige , sicut et in singulis quae facit Deus operator dicitur , uel creator potius quam peter proprie dicendus est . 
Et attende quod cum dicit filium Dei de Virgine natum , eumdemque tam Dei quam hominis filium esse astruit , unitatem personae in duabus naturis , diuine scilicet atque humane , confirmat . 
Quamuis enim secundum diuinitatem ex solo Patre sit genitus , et secundum humanitatem ex sola matre sit natus , aliaque sit natura Dei , alia hominis ; aliud sit diuinitas , aliud humanitas : una tamen est in Christo persona , in duabus naturis consistens , nec est aliud in persona filius Dei quam filius hominis . 
Quamuis aliud sit in nature Verbum quod hominem assumpsit , quam homo ipse assumptus ; nec duo sunt Christi , assumers et assumptus , sed unus Christus : sic nec duo sunt homines uel duae personae anima hominis et eius caro , licet aliud secundum naturam sit anima quam caro , cum illa uidelicet sit incorporea substantia , haec corporea : hoc est , illa corpus , haec spiritus . 
Si ergo in singulis hominibus duae sunt naturae , corporea scilicet , atque incorporea , sed una tantum persona : sic et in Christo duae sunt naturae , diuina scilicet atque humana , sed una solummodo persona . 
Persona quippe quasi per se una dicitur , hoc est , substantia quaelibet rationalis ita per se ab aliis rebus disiuncta , ut ipsa substantiam c um aliqua re alla non constituat . 
Quamdiu ergo anima humanae in corpore est , persona dici non potest , quia carni coniuncta unam hominis personam atque unam rationalem substantiam cum ea constituit . 
Sic et Verbum homini in Christo unitum unam Christi personam , non duas reddit . 
Iuxta quam quidem unionem personae eumdem Christum tam Dei filium quam hominis profitemur , et tam Dei filium quam hominis dicimus crucifixum , mortuum , et sepultum : cum tamen ista non nisi secundum humanitatem sint accipienda . 
Unde et Paulus Dominum gloriae crucifixum esse non ueretur dicere , et qui descendit de caelo , et qui ascendit , eumdem esse . 
Et ipse Dominus Christus de se ipso loquens : Nemo , inquit , ascendit in caelum , nisi qui descendit de caelo , filius hominis qui est in caelo . 
Et iterum : Si ergo uideritis Filium hominis ascendentem ubi erat prius . 
. . etc . 
Cum itaque Christus proprie dicatur Deus et homo simul , hoc est tria illa simul in naturis propriis discrete , Verbum uidelicet , anima humana , et caro : ad ostendendum tamen unitatem personae tam diuersarum in Christo naturarum , ita saepe uocabula permiscermus , ut modo Verbum , modo animam , modo etiam carnem dicamus ; et nonnunquam quae propria sunt Dei , homini ascribamus , uel e conuerso . 
Cum enim dicit Apostolus : Christum Dei uirtutem et Dei sapientiam et rursum : Qui cum in forma Dei esset , non rapinam arbitratus est esse se aequalem Deo , sed semetipsum exinaniuit , formam serui accipiens . 
. . etc . 
quis hoc ad ipsius diuinitatem non referat ? 
Sed et Cum ipsemet Christus de se et Patre loquens , dicat : Quia ego et Pater unum sumus et rursum : Quia Pater maior me est quis non uideat hoc et illud secundum aliam et aliam naturam de ipso dici ? 
Quem etiam cum dicimus ad inferos descendisse , uel in sepulcro fuisse ; quis non illud de anima sola , hoc de corpore solo intelligat ? 
Hoc quippe modo et Petrum Romae in sepulcro esse , et eumdem in caelestibus cum Christo profitemur gaudere ; cum tamen hoc de alia , et illud de alia dicamus substantia , non tamen de alio Petro , quamuis post dissolutionem corporis et animae iam non sit una in Petro persona ex anima simul et corpore compacta . 
Ad illam tamen unionem personae , quae iam fuit , non quae modo sit , respicientes dicimus Petrum ipsum et ibi esse in sepulcro , et in ca elestibus cum Christo . 
Qui etiam sepulcrum alicuius intuentes dicere non ueremur : Hic homo qui hic iacet magnam scientiam et pulchritudinem habuit , cum tamen illud cadauer nec iam homo sit , nec scientiam habuit , quae solius erat absentia animae , nec ipsa anima , quae scientiam illam habuit , ullatenus habere corporalem illam pulchritudinem potuit , sed in diuersis penitus naturis scientia illa et pulchritudo fuerit , illa quidem in anima , haec in corpore . 
Cum itaque dicimus hunc , qui hic iacet , sapientem fuisse , propter unitatem uidelicet personae , quae iam non est , sed fuit : cur non dicamus de Christo hunc , qui Deus est , hominem esse ? 
uel hunc , qui de caelo descendit , ascendisse , hoc est unam Dei et bominis , uel Verbi descendentis est hominis personam esse ? 
Alioquin , quomodo dicemus aliquem intuentes hominem , quia hic , qui pulcher est , sapiens est ? 
nisi uidelicet secundum unitatem personae , in cuius diuersis , ut dictum est , partibus pulchritudo et sapientia ita sunt distincta , ut aliud ibi pulchritudinem habeas , id est corpus ; aliud sapientiam , id est anima . 
Sicut ergo dicimus eum , qui pulcher est , uel qui animatus , sapientem esse , cum tamen pulchritudo , uel animatio solius sit corporis , sicut sapientia solius animae : ita et unum eumdemque Christum et Deum dicimus et hominem , hoc est unam ex istis uel in istis naturis consistere personam : et cum Christus adhuc in terra consistens dicit filium hominis in caelo esse , uel in caelo quondam fuisse , quid aliud sonat nisi humanam naturam ei esse unitam , quae per praesentiam diuinitatis ubique consistentis a caelesti celsitudine non est remote ? 
Quid ita mirum , si cum superius praemissum sit FILIUM DEI , statim adiunctum sit : QUI CONCEPTUS EST DE SPIRITU , uel NATUS DE VIRGINE , hoc est , assumpta humanitas sic concepta est uel nata ? 
Sic quippe intelligimus et Dominum gloriae crucifixum , hoc est hominem uel corpus ab eo assumptum tali patibulo affixum . 
Iuxta quod et Maria Magdalena Dominum suum de monumento dicit sublatum , id est corpus Domini sui : sicut et dicimus hic Petrum sepultum esse , de solo eius corpore id intelligentes ; et rursum , ut dictum est , ipsum in caelestibus esse , de sola eius anima hoc intendentes . 
Saepe quippe de toto ad partes , uel de partibus ad totum translationes fiunt nominum : ueluti cum modo animam , modo carnem totum hominem dicimus , et nonnunquam animam desideriis carnalibus irretitam carnis nomine designamus . 
PASSUS , secundum eamdem scilicet humanitatis naturam de Spiritu conceptus , uel ex Virgine dietus est natus . 
SUB PONTIO PILATO , hoc est , eo ibi dominante ubi passus fuit . 
Pontius uel cognomen uel gentile nomen esse pates ex aliquo loco . 
autem gentilem commemorat praesidem , ubi ex hoc etiam insinuet iam illud tempus aduenisse , quo iam iuxta Prophetiam Iaeob siue Danielis unetio regia in populo Iudaeorum defecerat . 
CRUCIFIXUS . 
Genus quoque patibuli determinat , quod ignominiosius erat , sicut et praedictum fuerat : Morte turpissima condemnemus eum . 
ET ita MORTUUS ET insuper SEPULTUS , ut in omnibus humanitatis ueritas comprobetur , et tanto amplius diligatur a nobis , quanto grauiora uel i ndigniora sustinuit pro nobis . 
DESCENDIT AD INFEROS . 
Qui MORTUUS dicitur et SEPULTUS , ipse etiam AD INFEROS descendisse asseritur : cum illud tantum secundum corpus , hoc secundum animam intellig atur . 
Ipsa quoque anima , quae in came passe fuerat , ad inferos dicitur descendisse ; quia passionis illius efficaciam iusti senserunt antiqui , per eam a paenis liberati . 
Non enim anima , uel spiritus aliquis , ut beatus meminit Augustinus , loco mouetur , sed solummodo corpus . 
Sicut ergo Deus , qui ubique est , descendere quoque dicitur secundum aliquem suae operationis effectum , ita et anima illa secundum efficaciam propriae passionis , quam habuit in electis , descendisse liberando dicitur . 
Solius quippe animae uel sentire uel pati est , etsi ei hoc ex carne accidat , tanquam quodam talium instrumento . 
INFEROS itaque dicit poenales illas tenebras , quas iusti etiam sustinebant , adhuc extra diuinae gloriae conspectum constituti , ad quam totis desideriis anhelabant . 
Cuius quidem gloriae uisio summa est illa felicitas ab omni paena penitus immunis , quam latroni Dominus ipse promittit dicens : Hodie mecum eris in paradiso . 
TERTIA DIE RESURREXIT A MORTUIS . 
Hoc est , de inter mortuos , tanquam ueraciter corpore defunctus propria uoluntate , non aliena , est suscitatus . 
Sicut et ipsemet ait : Potestatem habeo ponendi animam meam , et iterum sumendi eam . 
Nota ordinem , quod priusquam surrexit , AD INFEROS descendens , salutem nostrae liberationis , antequam gloriam suae resurrectionis est operatus : quia non tam sue quam nostra in his omnibus requirebat . 
Ipso itaque die passionis suae , antequam resurgeret , uel caelos ascenderet , tam praedictum latronem quam antiquos uiros in paradisum introdu xit : quia eis suae diuinitatis uisionem exhibens , uera iam beatitudine , quam paradisum nominant , animas eorum satiauit . 
De qua quidem satietate propheta dixerat : Satiabor cum apparuerit gloria tua . 
Extra quam quidem uisionem gloriae quidquid est , eius comparatione dicendum est tenebrae : nec est prorsus alienum a paena , quantacumque sint quietis remedia . 
ASCENDIT AD CAELOS . 
Sicut corpore surrexit de sepulcro , ita et corpore ASCENDIT AD CAELOS , et utrumque in propria potestate , ut non tractus esse , sed magis dicatur ascendisse . 
Ut enim ipsemet ait : Nemo ascendit in caelum , nisi qui descendit de caelo . 
Alii quippe magis trahi quam ascendere sunt dicendi . 
Absit autem , ut Christo iam per resurrectionem glorificato corporalis eius ad coelos ascensus aliquid beatitudinis contulerit . 
Quae est enim in futura uita beatitudo rostra , nisi illa diuinitatis uisio , de qua Psalmista dicit : Satiabor cum apparuerit gloria tua ? 
Cuius quidem uisionis lucem ciuitati per Isaiam Dominus promittens , ait : Non erit tibi amplius sol ad lucendum per diem , nec splendor lunae illuminabit te , sed erit tibi Dominus in lucem sempiternam , et Deus tuus in gloriam tuam . 
Non occidet ultra sol tuus , et luna non minuetur , quia Dominus erit in lucem sempiternam , et complebuntur dies luctus tui . 
Populus autem tuus omnes iusti in perpetuum haereditabunt terram . 
. . etc . 
Quis etiam nesciat Deo , qui ubique est , nos nequaquam locis , sed operibus praesentes fieri uel absentee ? 
Unde et angeli faciem Dei semper uidentes , cum ad nos mittuntur , nequaquam huius uisionis beatitudine priuantur . 
Quanto magis anima Christi , quae hac uisione perfectius semper fruitur , ea nunquam priuari potuit ? 
Quid est itaque humanitatem eius caelos conscendisse , uel ut diligentius Apostolus ait , eum super omnes caelos ascendisse , ut adimpleret omnia , nisi loco corporali ascensu montrasse eam omnium beatorum altitudinem transcendisse ? 
De qua quidem dignitatis excellentia , qua transcendit uniuerse , dictum est per prophetam : Eleuata est menus tua sicut cedrus . 
Et per Apostolum : Propter quod et Deus ilium exaltauit , et dedit ei nomen quod est super omne nomen . 
Et iterum : Sedet ad dexteram maiestatis in excelsis , tanto angelis melior effectus , quanto differentius prae illis nomen haereditauit . 
Ascendisse itaque ad caelos dicitur , non ut eius beatitudo uel gloria per corporalem eius ascensum augeatur , sed ut per ipsum declaretur . 
Absit enim , ut dictum est , quod post resurrectionem ipsi aliquid beatitudinis uel gloriae suae in anima siue in corpore credamus collatum es se : sed quod iam obtinebat , cum iam corpus suum tanta leuitate ostendebat glorificatum , ut et nubi insidere , et caelos penetrare , et longe iam diuersum factum esse ab hoc corruptibili corpore , quod aggrauat animam , et sensus nostri deprimit uigorem . 
Ut ergo fideles hanc in suds corporibus glorificationem expectarent , ut ubicumque uellet Spiritus , ibi sine ulla difficultate statim esset corpus , hoc primum in seipso caput exhibuit , quod exemplo eius sperandum esset membris . 
Sicut ergo filius Dei de caelo descendisse dicitur humiliatus , et secundum assumptam humanitatem quodammodo angelis minor factus , ita et filius hominis ascendisse dicitur exaltatus , quamuis et corporalis ei non defuerit ascensus , qui hunc exaltatum attestaretur . 
Nam et quod mox additur : SEDET AD DEXTERAM PATRIS , non de corporali eius sessione , uel de corporali eius dextera Patris est accipiendum . 
Quid est enim hominem Christum ad dexteram Dei sedere , nisi eum in gloria Dei Patris , hoc est in superna illa beatitudine digniorem gradum tenere , tanquam omnium a Deo iudicem constitutum ? 
Unde subditur : INDE , hoc est perinde , VENTURUS IUDICARE VIVOS ET MORTUOS . 
Quasi caeteris electis ad sinistram Dei constitutis , solus iste assistit dexterae : quia sicut dextera praeualet sinistrae , ipse uniuersis praeminet beatitudine . 
Quia uero sedere iudicantium , sicut stare iudicandorum , bene per eius sessionem iudiciariam exprimit potestatem . 
VIVOS ET MORTUOS iudicabit , quia tam electis quam reprobis uel paenam uel praemium pro meritis reddet . 
Quia enim iustus ex fide uiuit , et iniquitas mors quaedam animae , iuxta illud : Non mortui laudabunt te , Domine , sed nos qui uiuimus benedicimus Dominum . 
Electos hic VIVOS , reprobos appellat MORTUOS . 
Vel : VIVOS dicit quos aduentus ille Iudicis occultus adhuc in corpore uiuentes reperiet : caeteros uero MORTUOS appellat . 
CREDO IN SPIRITUM SANCTUM . 
Quae quidem confessio fidei ipsum aeque Deum sicut Patrem et Filium patenter asserit . 
Alioquin non diceret , IN SPIRITUM SANCTUM sed SPIRITUM tantum : sicut et consequenter dicit AECCLESIAM non ; in Aecclesiam ; etc . 
Sicut ergo dicimus : Credo sanctam Aecclesiam , id est eam esse sanctam , ita et dicere possumus : Credo sanctum Petrum , uel : Credo sancto Petro , et : Credo sanctae Aecclesiae . 
Vel Petri tanquam capitis sumus , sicut membra Dei existimus . 
Membra tamen Aecclesiae tanquam corporis dicuntur , sed solius Dei tanquam capitis . 
Quod quidem illa innuit propositio cum dicitur , IN DEUM , sicut iam superius expositio nostra pefixit . 
Graeci tamen et IN AECCLESIAM dicere non uerentur : sicut et symbolum illud continet , quod ad cautelam fidei orthodoxae Leo III instituit , et in tabula argentea descriptum Romae altari sancti Pauli affixit . 
CATHOLICAM , id est uniuersalem , et non in aliqua mundi parte , sicut sunt haereticorum conuenticula , conclusam : sed ubique dilatatam , sicut et Iacob in figura Christi promissum est , cum dicitur : Dilataberis ad Orientem et Occidentem . 
SANCTORUM COMMUNIONEM . 
Hoc est illam , qua sancti efficiuntur uel in sanctitate confirmantur , diuini scilicet sacramenti participatione : uel communem Aecclesiae fid em , siue caritatis unionem . 
Possumus et SANCTORUM dicere neutraliter , id est sanctificati panis et uini in sacramentum altaris . 
REMISSIONEM PECCATORUM , tam per paenitentiam , quam per uirtutem aecclesiasticorum sacramentorum . 
CARNIS RESURRECTIONEM , tam in electis uidelicet quam in reprobis , et in corporibus utrorumque deinceps nulla dissolutione interuenient e . 
VITAM AETERNAM , siue ad gloriam , siue ad poenam . 
AMEN , hoc est , uerum est . 
Quod quidem iuxta Apostolum , ut supra meminimus , dicere non debemus , nisi quae praemissa sunt intelleximus . 
Unde ad paruulorum eruditionem , hanc quantulamcumque necessariam duximus expositionem . 
EXPOSITIO FIDEI IN SYMBOLUM ATHANASII QUICUNQUE VULT SALVUS ESSE . 
Voluntate quippe propria , non coactione saluamur aliena . 
ANTE OMNIA OPUS EST . 
Subaudis : Illi hoc est necessarium . 
ANTE OMNIA , hoc est ante spem et caritatem , uel caetera bona , quibus ad uitam aeternam peruenitur . 
UT TENEAT . 
Non solum habeas , sed habitam custodiat , tanquam bonorum omnium fundamentum atque originem : Sine fide quippe , ut ait Apostolus , impossibile est placere Deo . 
CATHOLICAM , id est uniuersalem , et omnibus fidelibus communem , atque ita cunctis necessariam , ut nec antiqui iusti tam ante legem , quam sub lege , absque illa saluarentur . 
IN TRINITATE , hoc est in tribus personis existentem , et tres personas in uno Deo non solum credamus , sed etiam ueneremur . 
Qualiter autem haec Trinitas iuxta proprietates personarum , et haec unites secundum naturam diuinae substantiae credenda sit , statim determinat , dicens : NEQUE CONFUNDENTES PERSONAS . 
Hoc est , permiscentes ad inuicem personas , ut uidelicet eamdem dicamus personam Patris , quae Filii , uel Spiritus sancti ; sicut illa haeresis asserebat , quae de Patre dicebat , quia quando uult Pater est , quando uult Filius . 
NEQUE SUBSTANTIAM SEPARANTES , hoc est , diuersas substantias in Deo credentes , sed unam tantum . 
Sicut enim diuersitatem personarum in Deo debemus credere , ita etiam unitatem diuinae substantiae . 
Quod statim exponens , ait : ALIA EST ENIM PERSONA PATRIS etc . 
Et rursum , SED PATRIS , ET FILII , ET SPIRITUS SANCTI UNA EST DEITAS . 
AEQUALIS GLORIA , id est reuerentia exhibenda . 
MAIESTAS , id est dignitas . 
Quare ? 
quia , QUALIS PATER , id est quantus dignitate . 
Quam dignitatem statim prosequitur , dicens : INCREATUS PATER etc . 
IMMENSUS PATER , non mole , sed potestate omnia concludente . 
Vel IMMENSUS , id est incomprehensibilis . 
AETERNUS , tam principio quam fine carens . 
ET TAMEN NON TRES OMNIPOTENTES . 
Teste Augustino , nullum nomen est Dei , cuius singulare ita de singulis dicatur personis , ut eius pluralitas illis simul conueniat , praeter hoc nomen persona . 
Pater quippe persona est , et Filius persona , et hi duo sunt personae . 
At uero cum Pater sit Deus , et Filius Deus , uel Dominus , uel creator , seu principium , aut lumen , uel omnipotens : non tamen Pater et Filius aut dii plures sunt , aut creatores , aut plura principia , uel lumina , siue omnipotentes . 
Quippe cum dicitur pluraliter personae , diuersitas proprietatum ostenditur , non rerum numero , uel essentialiter differentium . 
E contra autem , si diceremus Deos uel creatores , etc . 
, ipsam quoque rerum essentialiter diuersarum multitudinem monstraremus , quarum unaquaeque esset Deus , etc . 
PRIUS tempore uel exsistentia praecedens . 
MAIUS , prolatione dignitatis . 
UNITAS , scilicet substantiae in tribus personis . 
TRINITAS e conuerso personarum , in unitate uidelicet substantiae . 
PUNIAT , id est credat . 
SALUTEM , subaudis obtinendam . 
UT CREDAMUS etc . 
iuxta illud : Corde creditur ad iustitiam , ore autem confessio fit ad salutem . 
NON DUO , subaudis Christi sunt , sed unus tantum in persona Christus . 
Etsi ergo in Christo diuersae sunt naturae , diuina scilicet atque humana ; non tamen ideo diuersae personae . 
Quod statim congrua similitudine confirmat , dicens : NAM SICUT ANIMA , hoc est , sicut in uno homine diuersae sunt naturae , spiritalis et corporalis ; nec tamen ideo duo homines uel duae personae : ita in Christo duae , ut dictum est , sunt naturae , non tamen duo Christi , immo uel duae personae . 
Persona quippe quasi per se una dicitur , non rei alii in unam rationalem substantiam sociata . 
Diuinitas itaque humanitati in Christo coniuncta per se ibi persona una non est dicenda , et humanitas altera , sed duae simul una sunt persona , quae proprie Christus dicitur . 
OMNES HOMINES RESURGENT , etiam illi qui tunc reperientur uiui . 
Hi namque dum rapientur obuiam Christo in aera , in ipso raptu , quo iudici occurrent , morientes , statim reuiuiscent ; et hoc ipsum erit eis resurgere quod reuiuiscere . 
Quod si opponatur de quibusdam , quorum resurrectio iam complete creditur , ueluti de his qui dominicae resurrectionis testes sue quoque resurrectione fuerunt ; ita intelligendum est tunc omnes resurrecturos esse , ut tunc omnium resurrectio ita compleatur , ut neminem deinceps resurgere contingat , sicut nec morte dissolui . 
CUM CORPORIBUS SUIS . 
Hoc est , resumptis eisdem corporibus , quae prius habuerant cum in mortem corruerunt . 
Non enim resurget nisi quod cecidit . 
At uero utrum hi , qui paruuli moriuntur , uel qui diu uixerunt , illud solum , uel illud tantum ibi sint habituri de quantitate suae corpulentiae , quod hic habuerunt , nonnulla est quaestio . 
Quidquid tamen de hoc aestimemus , illud procul dubio constat , resurrectionem dici non posse absque illa corporis substantia , quae pertulit casum in morte . 
ET REDDITURI SUMUS . 
Si hoc quoque generaliter de omnibus intelligatur , quaerendum uidetur quomodo paruulis morientibus id conueniat , uel perfectis iustis , qui potius sunt illi iudicaturi quam iudicandi . 
Quippe quae ratio de suis tunc ab eis exigenda est , discussio est facienda , qui in tanta perfectione beatitudinis apparebunt , ut cum ipso Do mino resideant iudicantes , nec tam pro se rationem REDDITURI , quam a caeteris exacturi . 
Denique paruuli , quibus nulla imputanda sunt opera , quam ibi habent rationem reddere de propriis factis ? 
Sed profecto , quemadmodum diximus omnes homines ibi resurgere , non ut de singulis tune resurrecturis id cogamur intelligere , sed ita tunc omnium resurrectionem compleri , ut nulla ulterius fiat : ita et hoc loco omnes tunc reddere rationem dicuntur , ut tunc de omnibus ita sit consummatum iudicium , ut nulla deinceps discussio restet , ne de quoquam amplius dubitetur , utrum praemio uel poena dignus sit . 
Et hoc est eos ibi de propriis operibus reddere rationem , manifestari omnibus quid horum meruerint . 
Quae duo statim determinat , tam praemium scilicet , quam poenam , dicens : ET QUI BONA EGERUNT , hoc est , in proposito bonorum operum uitam consummauerunt , qualiacumque praecesserint opera . 
VITAM AETERNAM , hoc est beatitudinem indeficientem . 
IGNEM AETERNUM , hoc est summum atque indeficientem cruciatum , siue ille ignis corporeus tantum sit atque materialis , siue quicumque interior animae cruciatus , qui nomine ignis maxime nos cruciantis , et ualidius consumentis , cum sit acutius elementum , et penetrabilius caeteris , quo minus ei resisti queat , exprimitur . 
Et attende nihil hic de paruulis qui nihil habent meritorum , dictum uideri ; quamuis eos quoque non minus [ quam ] adultos saluari constet aut damnari . 
Sicut enim tam haec scriptura quam caeterae non nisi adultis , et qui capaces sunt rationis , ad eruditionem fiunt : ita satis uisum est hoc lo co tantum de his eos instruere , quae ad ipsos pertinent . 
