S EPTIMO IAM pleno saeculo , postquam Ordinis Franciscalis initia feliciter constituta sunt , iure quidem , quotquot Franciscum auctorem suum et parentem agnoscunt , laetabile factum concelebrant , grataeque pietatis significatione multiplici memoriam viri sanctissimi et immortalia eius in commune beneficia gestiunt recolere . 
Sed quamquam praecipua quaedam est ratio , cur id sollemne ante alio agant Minoritae ; eiusdem tamen sollemnitatis laetitiaeque in partem omnes venire decet , quicumque Franciscana Instituta pro merito suscipiunt , maximeque decet hanc Apostolicam Sedem ; cuius cum semper singulari favore et gratia , tum magna existimatione et iudicio ipsa illa Instituta floruerunt . 
Innumerabilia paene , eaque praeclara exstant huius rei in actis Decessorum Nostrorum monumenta . 
Principio Gregorius IX , qui et Seraphici Patriarchae studiose amicitiam coluerat , et , cardinalis , legitimum Franciscalium patronum primus egerat : ; Sancta , inquit , plantatio Fratrum Minorum Ordinis sub beato Francisco bonae memoriae incepit , et mirabiliter profecit , per gratiam Iesu Christi flores sanctae conversationis longe lateque proferens , et odores ; . 
Isque , cum gravi sollicitudinum et curarum mole premeretur , ita ad alumnos Francisci in generalem coetum congregatos scribens , declaravit quam patrocinio beati Patris , quamque ipsius filiorum precibus confideret : ; Inter pressuras innumeras et angustias infinitas , quas plus ferre possumus quam referre , consolationis et gaudii materiam resumentes , gratias et laudes , quas possumus , referimus Redemptori qui beatum Franciscum , Patrem Nostrum et vestrum , forte autem magis Nostrum , quam omnium vestrum , adhuc in carne viventem insignibus praeveniens muneribus gratiarum , tanta nunc eum cum ipso regnantem clarificat gloria , ... ut Nos , in eiusdem Sancti magis ac magis pio amore succensi , totis affectibus in ipsius laudibus delectemur ; sperantes , ut quos in saeculo extra saeculum vivens tota mente dilexit , et Nos nunc clarius amplexetur , quo illum , qui est vera charitas , vicinius intuetur , pro Nobis intercedere non desistens ; et vos , quos idem in Christo regenerans in abundantia divitiarum altissimae paupertatis reliquit haeredes , gerentes in intimis visceribus caritatis ad profectum Ordinis verstri adspiremus ardenter , proposita Nobis spe , quod vestrarum orationum suffragiis , nostrarum tolerantiae passionum nobis provenient in salutem . 
; . 
Litt . 
Idem autem Pontifex , in commendanda Episcopis familia Franciscalium ( id quod Honorius III , vivo Francisco , iam fecerat ) , perhonorificis his verbis usus est : ; Quoniam abundavit iniquitas et refriguit caritas plurimorum , ecce Ordinem dilectorum filiorum Minorum Dominus suscitavit , qui non quae sua sunt , sed quae sunt Christi , quaerentes , tam contra profligandas haereses , quam contra pestes alias mortiferas exstirpandas , se dedicarunt evangelizationi verbi Dei in abiectione voluntariae paupertatis ; . 
Cum Gregorio plane concinit Nicolaus III : ; Haec est Minorum Fratrum mitis et docilis in paupertate et humilitate per almum Christi confessorem Franciscum radicata Religio , qui , ex illo vero semine germinans , germen illud per Regulam sparsit in filios , quos sibi et Deo per suum ministerium in observantia evangelii generavit . 
Isti sunt filli , qui , docente Iacobo , Verbum aeterum Dei Filium , insitum humanae naturae in horto virginalis uteri , potens salvare animas in mansuetudine susceperunt . 
Hi sunt illius sanctae Regulae professores , quae evangelico fundatur eloquio , vitae Christi roboratur exemplo , fundatorum militantis Ecclesiae Apostolorum eius sermonibus actibusque firmatur . 
Haec est apud Deum et Patrum munda et immaculata Religio , quae descendens a Patre luminum per eius Filium exemplariter , et Valiter Apostolis tradita et demum per Spiritum Sanctum beato Francisco et eum sequentibus inspirata , totius in se quasi continet testimonium Trinitatis . 
Haec est , cui , attestant Paulo , nemo de cetero debet esse molestus , quam Christus passionis suae stigmatibus confirmavit , volens institutorem ipsius passionis suae signis notabilter insigniri ; . 
Item Clemens V , qui locum illum Eccli . 
XXIV , , sic ad praeconium Seraphici Ordinis accommodat : ; Hic est hortus siquidem est Fratrum Minorum sancta Religio , quae muris regularis observantiae firmiter undique circumclusa intra se , solo constenta Deo , adornatur abunde novellis plantationibus filiorum . 
Ad hunc veniens dilectus Dei Filius mortificantis poenitentiae myrrham metit cum aromatibus , quae suavitate mira universis odorem attrahentis sanctimoniae circumfundunt . 
Haec est illa caelestis vitae forma et regula , quam descripsit ille confessor Christi eximius , sanctus Franciscus ac servandam a suis filiis verbo docuit pariter et exemplo ; . 
Ita etiam hunc Ordinem effert Leo X : ; Haec est sacra illa Minorum Fratrum Religio , quae , virentibus caremoniarum foliis , per viros apostolicos , tamquam per palmites extensos a mare usque ad mare , et a flumine usque ad terminos orbis terrarum , vino sapientiae et scientiae irrigavit montes , et implevit terram . 
Haec est Religio sancta et immaculata , in qua , per speculum sine macula , Redemptoris contemplatur praesentia , vitae Christi et Apostolorum inspicitur forma , per quam primorum Ecclesiae fundatorum ante oculos christianae plebis reducitur norma ; quae demum nihil nisi divinum , angelicum , omni perfectione refertum , Christoque nil nisi conforme , ut non immerito sua dicatur , repraesentat ; . 
Similiter Xystus V : ; Ad denuo inflammanda corda Nostra , Pater misericoridarum et luminum , famulum suum beatum Franciscum misit , et in tam larga benedictione dulcedinis praevenit , ut non modo virtutum praerogativis et meritis celebrem fecerit , sed in carne ipsius sacra Christi Stigmata renovaverit , et mira Crucis mysteria , ligamina et paupertatem multiformiter in eo ad vivum demonstraverit , adeo ut vere Christus Francisco inferre possit : ; Semitam meam et funiculum meum investigasti , et omnes vias meas praevidisti ; . 
Unde et factum est , ut meritis dicit beati Francisci sacrosancta mater Ecclesia , foetu nova prolis amplificata , ac multorum sanctorum eius Instituti meritis , virtutibus , exemplis et miraculis aucta , necnon quamplurimis Episcopis , Archiepiscopis , Patriarchis , Cardinalibus , Regibus et Summis Pontificibus decorata , non possit ad eius devotionis et imitationis sectanda vestigia non esse propensa ; . 
Nec vero unquam postea de Francisco eiusque institutis Apostolicae Sedis praedicatio contincuit . 
E monumentis autem recentioris memoriae , praetereundae non sunt eae Litterae Gregorii XVI , in quibus de Aede Mariae Angelorum Assisiensi scribit : ; In eo templo , Umbriae atque adeo totius Occidentis praecipuum decus , sanctus Franciscus Assisiensi maiores quotidie efficiens in eximia sanctitate processus , et mira omnipotentis Dei charismata accipiens in caelestium rerum meditatione continenter defixus , divino impulsus instinctu , sui Ordinis fundamenta iecit , atque divini Nostri Reparatoris eiusque sanctissimae Genitricis placido aspectu , suavissimisque fuit dignatus colloquiis . 
; . 
- - Sed potissime digna sunt , quae commemorentur , acta Leonis XIII ; qui quidem in Litteris Encyclicis , ubi laudes Assisiensis Patris grandiloqua et gravi oratione persequitur , haec habet : ; Ista rerum miracula , angelico potius quam humano celebranda praeconio , satis demonstrant quantus ille Vir , quamque dignus fuerit quem aequalibus suis ad mores christianos revocandis Deus destinaret . 
Profecto ad Damiani aedem exaudita Francisco est maior humana vox : Neque minus admirationis habet oblata divinitus Innocentio III species , cum sibi videre visus est Basilicae Lateranensis inclinata moenia humeris suis Franciscum sustinentem . 
Quorum vis ratioque portentorum perspicua est : nimirum significabatur , christianae reipublicae non leve per ea tempora praesidium et columen Franciscum futurum . 
Revera nihil cunctatus est quin accingeretur . 
Duodeni illi , qui se in eius disciplinam primi contulerant , exigui instar seminis exstiterunt , quod secundo Dei numine , auspiciisque Pontificis maximi , celeriter visum est in uberrimam segetem adolescere . 
; . 
- - Idem in Constitutione : ; Iamvero in curandis Iesu Christi praeceptis Instituta Franciscalia tota sunt posita ; neque enim quicquam spectavit aliud auctor sanctissimus , quam ut in iis , velut in quadam plaastra , diligentius vita christiana exerceretur . 
Profecto Ordines Franciscales duo priores , magnarum virtutum informati disciplinis , perfectius quiddam diviniusque persequuntur ; . 
- - Atque in Constitutione : ; Insignis est enim et benevolentia studioque Sedis Apostolicae dignissima ea , quae Fratrum Minorum familia nominatur , beati Francisci frequens ac mansura soboles . 
Ei quidem Parens suus , quas leges , quae praecepta vivendi ipse dedisset , ea omnia imperavit ut religiossime custodiret in perpetuitate consequentium temporum ; nec frustra imperavit . 
Vix enim societas hominum est ulla , quae tot virtuti rigidos custodes eduxerit , vel tot nomini christiano praecones , Christo martyres , caelo cives ediderit , aut in qua tantus virorum proventus , qui iis artibus , quibus qui excellunt praestare ceteris iudicantur , rem christianam remque ipsam civilem illustrarint , adiuverint ; . 
Iamvero Nos , qui , ut ipse de se Leo confirmabat , ; Franciscum Assisiensem admirari , praecipuaque religione colere ab adolescentia assuevimus , et in familiam Franciscanum adscitos esse gloriamur ; , certe non minoris , quam Decessorum Nostrorum quivis , grande beati Patris Opus aestimamus , nec secus , atque illi , peculiari quodam studio Nostro dignum ducimus . 
In hac igitur saecularium celebritate , cum Ordinis , a Francisco divinitus fundati , magna in rem christianam promerita verbis Decessorum illustravimus , videtur Nobis , palam facere et mansuro probare testimonio plenum paternae caritatis animum , quo tres familias , unde Franciscalium Ordo princeps constat , sine ullo discrimine complectimur . 
Certe quidem humani ingenii mobilitate et varia conversione temporum sensim factum est , ut Franciscani sodales ex concordissima communitate vitae atque victus in diversas deinceps disciplinas abirent . 
; Summam rerum inopiam , quam Vir sanctissimus in omni vita adamavit unice , ex alumnis eius optavere nonnulli , simillimam ; nonnulli , quibus ea visa gravior , modice temperatam maluerunt . 
Quare aliorum ab aliis secessione facta , hinc orti , illinc . 
Similiter rigidam innocentiam , altas magnificasque virtutes , quibus ille ad miraculum eluxerat , alii quidem imitari animose ac severe , alii lenius ac remissius velle . 
Ex prioribus iis fratrum familia coalita , divisio tripartita consecuta est ; . 
- - At legitimarum varietatem disciplinarum nihil obstare , quominus qui cuivis earum essent adscripti , omnes se germanam Francisci progeniem esse iure defenderent , pluries est Apostolicae Sedis auctoritate sancitum . 
Ita Leo X : ; Quod ipsi et , veri et indubitati Fratres Ordinis B . 
Francisci et eius Regulae observatores semper fuerint , ac , divina favente gratia , sint futuri , sine aliqua interruptione seu divisione , a tempore editae Regulae per B . 
Franciscum usque ad praesens ac sub ipsius B . 
Francisci Regula militaverint , et etiam ad praesens militent ; sicque in omnibus teneri et observari ac decidi debere decernimus ac mandamus ; . 
Et Clemens VIII Fratres Minores de Strictiori Observantia Reformatos nuncupatos ab iniuriis quorumdam tuetur . 
Ipsosque , declarat ; veros filios et indubitatos Fratres Ordinis sancti Francisci ; . 
De Capuccinis autem , Paulus V , Urbanus VIII , Clemens XII , eos ; esse vere Fratres Minores ; , et ; orignem seu principium illorum esse realiter et cum effectu computandum a tempore primaevae et orignalis institutionis Regulae Seraphicae , cuius observantiam ipsi Fratres Cappuccini semper sine aliquo interruptione continuarunt ; , eosdemque ; fuisse et esse ex vera et numquam interrupta linea , ac veros et indubitatos Fratres Ordinis sancti Francisci , et illius Regulae observatores , subque ipsius B . 
Francisci Regula militasse et ad praesens quoque militare ; statuunt . 
- - Haec ipsa Nos affirmantes , volumus , iubemus , ut quotquot sunt de ternis disciplinis Franciscalis Ordinis primi , omnes non solum germani sed Fratres , omnes eodem Francisco nati eisdemque religiosae vitae documentis ad unam ipsius Regulam exculti , cum inter se tum ab omnibus habeantur . 
Itaque ut huius caritatis fraternae , quae inter filios beatissimi Patris una dominari debet , melius tuta et salva iura sint , ideoque ut Franciscana Instituta uberiores Ecclesiae sanctae fructus pariant , Nos de communibus totius gentis Minoriticae rationibus haec valere in perpetuum , tamquam certa principia et capita , decernimus , sancteque ab omnibus servare ex Apostolicae potestatis plenitudine praecipimus quae infra scripta sunt : Ordo primus sancti Francisci , si Patrem legiferum a quo conditus , si Regulam , qua utitur , spectes , una est religiosorum familia : si vero rationem regiminis et Constitutiones , quibus ex Apostolicae Sedis praescripto gubernatur , in tres familias dividitur : quarum una est , quae olim dicebatur , quaeque quum in quatuor sodalitia esset distincta , id est in Observantes , Reformatos , Alcantarinos , Recolectos , a Leone XIII fel . 
rec . 
ad unitatem revocata est , uno indito nomine ; altera est qui audiunt ; tertia qui appelantur . 
Familia , seu Ordo , Fratrum Minorum , cui quondam a Regulari Observantia nomen fuit , postquam a Leone XIII ex variis sodalitiis in unum redacta est , si appelletur , recte appellatur . 
Ea quidem ; ex concessu Sedis Apostolicae antecedit loco et honore ; ceteras Franciscalium familias , eiusque alumni ; Fratrum Minorum merum nomen a Leone X acceptum retinent ; , ut ait in Constitutione Decessor Noster : sed tamen non sic hoc nomen interpretandum est , quasi in ipsa tantum familia omnis Ordo Minoriticus videatur consistere . 
Patet interpretationem huiusmodi et longe abesse a vero , et valde reliquis Minoritis non paucis esse iniuriosam . 
Quoties igitur appellatio sine ullo apposito ambiguitatem haberet , oportere hanc familiam de qua loquimur , eiusque Moderatores et sodales , praesertim in actis publicis , propria peculiarique adiecta nota designari , vocarique , Moderatores et sodales , statuimus et sancimus . 
Titulus , quo titulo utitur Minister Generalis familiae eiusdem quam ab Unione Leoniana appellamus , meri honoris est nec quicquam iurisdictionis aut potestatis in certeras Franciscalium familias notat . 
Nomina , , Franciscales discriminant non id notando , quod ad rationem ipsam et naturam Fratris Minoris pertinet : hoc enim in Regula Seraphica consistit quae apud omnes Franciscales Ordinis primi una atque eadem est : verum eas designando res quae in hoc genere naturae ; et hae sunt Constitutiones , quas unaquaeque familia proprias et peculiares in observanda Regula , ex Apostolicae Sedis praescripto , sequitur . 
Minister Generalis Fratrum Minorum ab Unione Leoniana , item ex concessu Sedis Apostolicae , in omnibus coetibus sacrisque publicis , ubicumque lex de praestantia loci obtinet , Ministrum Generalem Conventualium , uterque autem Minister Generalem Cappuccinorum praecedit . 
Familiae vero e singulis coenibiis quem locum inter se in pompis aliisque sacris publicis teneant , pluribus Apostolicae Sedis decretis definitum est . 
Trium familiarum Franciscalium Ministri Generales omnes sunt atque habendi sunt et dignitate et potestate pares , ut Vicarii atque adeo veri successores sancti Francisci , nempe pro sua quisque familia , atque etiam pro sodalibus Secundi et Tertii Ordinis , quotquot suae habent vel iurisdictioni subiectos vel familiae aggregatos : iidem praedecessorum suorum perpetuam seriem ab ipso Patre Seraphico omnes iure ducunt . 
Tres Ordinis Minoritici familiae , quasi totidem rami sunt nobilissimae arboris , cuius radix ac truncus Franciscus est . 
Propterea Fratres Minores tum Unionis Leonianae , tum Conventuales , tum Capuccini pari plenoque iure veri Franciscales , verique Fratres Minores et sunt et haberi debent . 
Iidemque non alii aliis antiquiores dicendi sunt , quandoquidem eorum originem verum est repeti ab ipsa instituta Regula Seraphica , cuius omnes observantiam sine ulla intermissione continuarunt . 
E Franciscalium templis illud habendum esse sacerimum , in quo ipse Pater legifer beatissimus requiescit , vix attinet dicere : quae aedes propterea mature a Gregorio IX Ordinis Seraphici renuntiate est , et a Benedicto XIV per Litteras ad dignitatem praeterea Basilicae Patriarchalis et Capellae Papalis est evecta . 
- - Sed insignis etiam dignitas est Aedes Mariae Angelorum de Portiuncula ; de qua Benedictus XIII : ; Ne quis denique Basiliam beati Francisci civitatis Assisiensis , ubi sacrum eius corpus requiescit , a Romanis Pontificibus , praedecessoribus Nostris , variis privilegiis auctam , ita supra ceteras eiusdem Ordinis ecclesias verbis aut scriptis extollat et efferat , ut debitus honor ac reverentia denegetur Basilicae B . 
Mariae de Portiuncula extra muros eiusdem urbis , in qua constat , Seraphicum Patrem Institutum suum inchoasse ; praecipimus et mandamus , ut ambae Basilicae , diversis licet rationibus , B . 
Mariae quidem propter Ordinis primordia , Assisiensis vero propter sacrum corpus sanctissimi Insitutoris , tamquam Ordinis matrices ab omnibus Fratribus Minoribus agnoscantur et observentur ; Nos vero ipsam quoque Basilicam Mariae Angelorum nuper datis Litteris Matrem et Caput Ordinis Minorum duximus , eamque Basilicae Patriarchalis et Capellae Papalis titulo honestavimus . 
Quare utramque Basilicam , quasi commune patrimonium , tueantur oportet , quotquot filiorum Francisci gloriantur nomine : utramque omnes tamquam paternam domum fidentes laetique celebrent , ibique omnibus fraternae caritatis officiis recreati sentiant , . 
Ministri Generales triplicis Minorum familiae pari sunt potestate in Ordinem Tertium . 
Tertiarii propterea qui Ministro Generali unius Familiae parent , iisdem privilegiis indulgentiisque fruuntur , ac qui duobus aliis subiecti sunt . 
Nec licebit qui Tertio Ordini adscripti sunt , eos Tertiarios vel ab Unione Leoniana , vel Conventuales , vel Capuccinos appellare , sed Tertiarios S. Francisi seu Franciscales , sine alio apposito dici oportebit . 
Decora , quibus aliqu ex tribus Minorum familiis elucet ; praeconia , quibus ab Apostolica Sede ornatur ; sancti , beati , venerabiles Viri quibus illustratur , quamquam praecipue illius familiae sunt , tamen iure fraternitatis ad ceteras quoque , ut communia ornamenta , pertinent . 
Veteres vero Ordinis gloriae , a rebus gestis aut a sanctis viris profectae ante canonicam divisionem a Leone X factam ipsius Ordinis , nullius ex tribus familiis habendae sunt praecipuae , sed omnium promiscuae . 
Const . 
Felicitate quadam . 
Litt . 
Licet , die Dec . 
Litt . 
Ex iniuneto , die Sept . 
, Litt . 
Ecclesiae , die Oct. Litt . 
Salvatoris , die Iun . 
Litt . 
Ea quae , die Maii Litt . 
Is qui , die Apr . 
Litt . 
Qui pacem , die Iul . 
Const . 
Ite et vos . 
Ita Nos , quae vel declarando , vel definiendo , vel praecipiendo praescipsimus , plurimum posse ad copulandos omnium inter se Franciscalium animos arbitramur . 
Ceterum , ; Qui pacem loquitur in plebem suam et super sanctos suos , certam illam avertendae contentionis vim rationemque discipulis designavit , monitis exemplisque suis eosdem adhortatus , ut , qui maior esset inter ipsos , fieret sicut minor , ac proinde esse contenderent non praeeminentia et primatu , sed ministrandi ac subiacendi humilitate praecessores . 
Haec autem documenta B . 
Franciscus Seraphici Ordinis conditor , et ipse mirabiliter arripuit et expressit , et custodiendae pacis firmamentum esse voluit alumnis suis ; . 
Omnes igitur dicto audientes sint Patris legifero , sic praecipienti : ; Non litigent , neque contendant verbis , nec alios iudicent ; sed sint mites , pacifici , modesti , mansueti , humiles , honeste loquentes omnibus , sicut decet ; . 
Et ; caveant ab omni superbia , vanagloria , invidia ; . 
Qui autem ad normam suarum Constitutionum in ipso cultu Domus Dei et in perfunctione sacrorum atque in rerum humanarum usu rigidam sequuntur paupertatem , ne despiciant ceteros ; de quibus Leo X : ; Declaramus , vos illorum tantum esse custodes et non possessores , et propterea , absque vestrae professionis macula aut violatione , cum deceat , iuxta celebritatem solemnitatum , et solemnioribus officiis et decentioribus paramentis divinam honorare Maiestatem , et ipsius cultum munificare , et aliis , quibus tam Ordo quam Fratres utuntur , communiter vel divism , uti et potiri libere et licite posse ; . 
Quod si inter Fratres Minores ullum legitimae praestantiae discrimen agnosci debet , illud non in eo ponendum est quod alius de alia familia sit , qua quidem re omnes eos pares esse diximus ; sed in hoc , quod alius alio melius et iudiciis et dictis et factis caritatem fraternam erga sodales , ceterarum praesertim familiarum , custodiat ; atque alius alio perfectius Regulae Seraphicae , pro suae familiae Constitutionibus , praescripta servet . 
Omnino qualis debeat esse Fratrum minorum inter se consuetudo , intelligi ex his potest , quae de priscis Francisci filiis habet Thomas a Celano : ; O quanto caritatis ardore flagrabant novi Christi discipuli ! 
Quantus in eis piae societatis vigebat amor ! 
Cum enim alicubi pariter convenirent , vel in via , ut moris est , sibi invicem obviarent , ibi spiculum spiritualis resultabat amoris , super omnem amorem verae dilectionis seminarium spargens . 
Quid illud ? 
Casti amplexus , suaves affectus , osculum sanctum , dulce colloquium , risus modestus , aspectus iucundus , oculus simplex , animus supplex , lingua placabilis , responsio mollis , idem propositum , promptum obsequium et indefessa manus . 
Et quidem , cum cuncta terrena despicerent et se ipsos numquam amore privato diligerent , totius amoris affectum in commune refundentes , se ipsos in pretium satagebant , ut fraternae necessitati pariter subvenirent ; . 
- - Nos vero , ut caritatis fraternitatisque vincula , quibus inter se Franciscales trium familiarum continentur , vel arctiora fiant , haec in perpetuum damus et tribuimus : Ut dedicatio duarum Basilicarum Assisiensium , quae totius Ordinis Minorum , licet diversa ex causa , matrices et capita sunt , ab universis triplicis familiae clericis ritu duplici secundae clasis celebretur ; et ambae iisdem indulgentiis iisdemque privilegiis et nunc et in posterum gaudeant . 
Fratres autem eis Basilicis addicit , meminerit , se omnium sodalium , non solum e sua iposurm familia , sed aliorum etiam , personam gerere ; ob eamque rem , Deum Omnipotentem , Mariam Immaculatam , Patrem Seraphicum , omnium nomine , quotidie colere et laudare ne cessent . 
Ut in sacris , pompis , aliisque sollemnibus , quae adstante Pontifice Maximo fiant , tres Ministri Generales una simul procedant , servata tamen inter se lege praecedendi . 
Ut indulgentiae , gratiae , exemptiones , privilegia omnia quae uni Minorum familae concessa vel iam sint vel posthac fuerint , ea ipsa ceteris familiis concessa censeantur et sint . 
Quod si cuiuspiam rei concessio ad mitigandam Regulam Seraphicam pertineat , non iis suffragabitur , quorum constitutiones nullam huiusmodi mitigationem patiuntur . 
Facultates autem , quae Viam Crucis , Scapulare sancti Ioseph , Chordam sancti Francisci , item pias concosiationes et sodalitia spectant , ab eo tantum Ministro Generali tribuantur in posterum , cui usque adhuc reservatae sunt . 
Ut officia ritualia , quae de Sanctis et Beatis Ordinis sunt vel ad priva sacra seu attinent , uni familiae concessa , ab aliis quoque familiis , probante generali aut aut , adhiberi , nullo intercedente indulto , liceat : idem de aliis omnibus privilegiis in re liturgica , uni familiae tributis , fieri licebit . 
Ut omnes Romanorum Pontificum vel Apostolicae Sedis Litterae , in quibus generatim instituta Franciscalia laudantur , ornantur , defenduntur , etsi ad unius familiae Ministrum Generalem , moderatores ceteros , sodales , datae sint , tamen ad Ministros Generales , moderatores ceteros , sodales aliarum quoque familiarum datae intelligantur . 
Reg . 
, Cap . 
Ibid . 
Cap . 
Litt . 
Merentur , die Ian . 
Legenda I , Cap . 
Praesentes vero Litteras et quaecumque in ipsis habentur , nullo unquam tempore de subreptionis , aut obreptionis , sive intentionis Nostrae vitio , aliove quovis defectu notari , vel impugnari posse ; sed semper validas et in suo robore fore et esse , atque ab omnibus cuiusvis gradus et praeeminentiae inviolabiliter in iudicio et extra observare debere , decernimus ; irritum quoque et inane si secus super his a quoquam , quavis auctoritate vel praetextu , scienter vel ignoranter contigerit attentari declarantes ; contrariis non obstantibus quibuscumque , etiam speciali et specialissima mentione dignis ; quibus omnibus ex plenitudine potestatis , certa scientia et motu proprio quoad praemissa expresse derogamus , et derogatum esse declaramus . 
Volumus autem ut harum Litterarum exemplis , etiam impressis , manu tamen notarii subscriptis et per constitutum in ecclesiastica dignitate virum sigillo munitis , eadem habeatur fides , quae Nostrae voluntatis significationi , his praesentibus ostensis , haberetur . 
Nulli ergo hominum liceat hanc paginam Nostrae constitutionis , ordinationis , unionis , limitationis , derogationis , voluntatis infringere , vel ei auso temerario contaire . 
Si quis autem hoc attentare praesumpserit , indignationem omnipotentis Dei et beatorum Petri et Pauli apostolorum eius se noverit incursurum . 
Datum Romae apud S. Petrum sub annulo Piscatoris , in festo S. Francisci Assisiensis , dei IV Octobris MCMIX , Pontificatus Nostri anno septimo . 
PIUS PP . 
