tempore quo medio peragunt suum sidera cursum , noctis et obscuris densantur cuncta tenebris , cum refugit somnus fallaxque recedit imago teque totum nostris tenax memoria reddet sensibus , intuemur cordisque amplexu tenemus et fruimur mutuis tacito sic ore loquellis . 
ast ego cernere sic te absente gratulor absens , credo equidem quod docta talem nec Graecia misit neque Larissa potens similem procreauit Achillem , nostri , qualem armipotens tam fertilis Africa frugum uexit ad astra uirum . 
quem claro lumine fulgens sol ortu placido nostro de pectore tollit . 
Te clipeo , galea et lorica caelitus armet omnipotens et sit uita beata tibi . 
