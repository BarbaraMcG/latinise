Nondum est beatus , turba quem non riserit . 
Si nullos iniuria , multos inuidia inimicos facit . 
Puras deus , non adspicit plenas manus . 
Bonus animus cultor est dei pulcherrimus . 
Noli aliter solus uiuere , aliter in foro . 
Noli petere quod negaris ; quod petieris , nil neges . 
Nil magnum est in terris animus , nisi qui magnum despicit . 
Vbi cesses facere , nil prodest bene dicere . 
Nil refert animo quo facias , quod fecisse est improbum . 
Facta ab omnibus cernuntur , animus nulli cernitur . 
Non refert quam multis placeas ; quam bonis placeas uide . 
Sua ipsius nequitia poena est maxima . 
Scelus tutum esse pote , securum non pote . 
Qui cito laudauit , laudatum accusat cito . 
Sine arbitro caue credas esse ullum locum . 
Non ulla est pusilla , amicos quae capit multos , domus . 
Non scelere oportet uindicare unquam scelus . 
Qui se sponte negat peccasse , ueniam nequiquam petit . 
Erumpant cito te lapso odia , quae sub osculo latent . 
Qui insanit ipse , furere credit ceteros . 
Omnes differentes uitam mors incerta praeuenit . 
Omnis tanquam uitae extremus est componendus dies . 
Rectum si ipse tibi persuaseris , oratorem te putes . 
Bonis probatur , quisquis displicuit malis . 
Obiurgationi semper aliquid blandi admisceas . 
Peccandi oportet facias odium , non metum . 
Optimum est ignosse ita , ipse quasi pecces cotidie . 
Optimum est sequi maiores , recte si praecesserint . 
Omnis in uitae ratione doctor peccat turpius . 
Non innocens , est timidus , qui legem timet . 
Ante promissum consilio , post promissum est facto opus . 
Prius negatum post fecisse est fallere . 
Lite amicorum religio comprobatur iudicis . 
Sis pius in tuos , amicis fidus , aequus omnibus . 
Cum hominibus pacem , bellum cum uitiis agas . 
Imperare , non seruire conuenit pecuniae . 
Domina fit de serua , si uti nescias , pecunia . 
Irritat auidum , non explet pecunia . 
Fortior est , qui cupiditatem uincit , quam qui hostem domat . 
Peiora apertis odia sunt latentia . 
Qui confitetur , proxime innocentiam est . 
Male qui dicunt aliis , faciunt ipsi sibi conuicium . 
Turpe est alteri exprobrare , quod tuum spectat probrum . 
Pulchrum est nil exigentem praestare omnia . 
Ex communi facere proprium principium est discordiae . 
Plurimi famam uerentur , pauci conscientiam . 
Priusquam erueris hostem noli occidere . 
Laesum iniquius est odisse , quam laesisse , quem oderis . 
Quam est ualidus , qui laedentem laesus neglegit ! 
Magnopere quid sis , nil quid habeare interest . 
Caue hominum quisquam te oderit merito tuo . 
Quam magnum est nolle , ubi dignus sis , laudarier ! 
Qui perituro non succurrit , cum potest , hominem necat . 
Quid tam inimicum alteri alterum , quam homini est homo ? 
Maximas habet diuitias , qui nullas desiderat . 
Qui concupierit minimum , habebit plurimum . 
Beneficium homo homini qui dat , imitatur deos . 
Is pauper est , qui sibi uidetur indiges . 
Leues amici inimici interdum sunt graues . 
Homines si meum tuumque tollerent , quiescerent . 
Heu quam est timendus , qui paupertatem timet ! 
Quod uis sileri , cuiquam noli dicere . 
Qui in seruos saeuit , se in alios uelle , non posse indicat . 
Qui facit , quod pote malefacere , quod fecit , cito desinit . 
Dulcius quid est quam habere , quocum ut tecum ausis loqui ? 
Repulsam quam fastum homines facilius ferunt . 
Saeuitiam uites parentem et saeuitiae iracundiam . 
Beneficii membris est fragilis , pertinax iniuriae . 
Religiosum odio est nocentis perdere innocentiam . 
Homo qui timetur a multis , multos timet . 
Vnum metuunt , qui reguntur , metuit omnes , qui regit . 
Expediet res honesta pollicitis fidem . 
Magnam te reductura ad te spondet rem sapientia . 
Frangit pudor ingenium rectum , prauum effert audacia . 
Scelus exstirpare , non scelestos optimum est . 
Vel parem uel inferiorem ubi laudaris , laus est tua . 
Venia , non poena peccatum corrigere est clementiae . 
Heu quam est miserum in sano corpore mentem furere sauciam ! 
Ad potentem perit amici aut ueritas aut gratia . 
Si esse uis beatus , primum contemnas contemnier . 
Si tua multis placeat uita , tibi placere non potest . 
Cum innocentia uicturus quaeras solitudinem . 
Stultum est timere , quod uitari non potest . 
Ex lite alterius abs te redeat gratia . 
Occurras amici potius , quam succurras inopiae . 
Amicum moneas secreto , laudes palam . 
Si bene didiceris , facere te pudeat male . 
Ab alio petit iratus poenam , ab se exigit . 
Peccatum solent incessere homines , ipse admittere . 
O uirtutis pulchro in homine pulchre expressam imaginem ! 
Volens ministres , inuitus ne seruias . 
Sua affluit uirtute , qui alienas amat . 
Noli inuidere cuiquam : minor est qui inuidet . 
Bonus inuidet uir alienis nunquam bonis . 
Plerumque uerbo qui abiciunt , furtim auferunt . 
Cautum se timidus , sordidus parcum uocat . 
Praeter deos timere nil tutissimum est . 
Difficile uocem temperes silentio . 
Magis libenter quam loquaris audias . 
Homo qui tacere nescit , nescit dicere . 
Tristitiam noli praeferre , pellere ubi non potueris . 
Homo animi praebet turpe aeger spectaculum . 
Caue turpe dicas : pellitur dictis pudor . 
Qui honesta loquitur , sermo honestatem parit . 
Facilius mori iubentem toleres , quam male uiuere . 
Supplicii est minus non posse , quam nescire uiuere . 
Caue pares amicum , amare quem incipias , post oderis . 
Ipse sis , priusquam amicum similem quaeras , uir bonus . 
Turpius nil quam bellare est , quocum amanter uixeris . 
Nisi ex malo uix quisquam transit in bonum . 
Noli hominem quemquam nosse , nedum omnes uelis . 
Sibi imperare quemque imperium est maximum . 
Cui malo malus parcas , cur esse bono inuideas bonus ? 
Fuit olim uitium , nunc mos adsentatio est . 
Nolunt loqui homines uerum , ne uerum audiant . 
Bona disciplina educit mores utiles . 
Vita excutere honesta debet , ars quod instruxit mala . 
Feras dolorem : uincitur patientia . 
Audita rebus , non personis aestimes . 
Beneficiis te amicum , inimicum sentiant iniuriis . 
Mortali honesta mors est immortalitas . 
Vir bonus est qui peccare nec uult nec potest . 
Pectus piget scrutari , terram non piget . 
Progressa uirtus non desperat exitum . 
Deum , non homines fas est aemularier . 
