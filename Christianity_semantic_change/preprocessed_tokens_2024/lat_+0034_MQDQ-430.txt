stragemque quam nox fecit ostendet dies . 
Quisquamne regno gaudet ? 
o fallax bonum , quantum malorum fronte quam blanda tegis ! 
quamuis quieti uerberat fluctus maris , imperia sic excelsa Fortunae obiacent . 
Quam bene parentis sceptra Polybi fugeram ! 
infanda timeo : ne mea genitor manu perimatur ; hoc me Delphicae laurus monent , aliudque nobis maius indicunt scelus . 
est maius aliquod patre mactato nefas ? 
thalamos parentis Phoebus et diros toros gnato minatur impia incestos face . 
natura , posui iura . 
cum magna horreas , quod posse fieri non putes metuas tamen : cuncta expauesco meque non credo mihi . 
Iam iam aliquid in nos fata moliri parant . 
infesta genti strage tam late edita mihi parcit uni ? 
cui reseruamur malo ? 
inter ruinas urbis et semper nouis deflenda lacrimis funera ac populi struem incolumis asto scilicet Phoebi reus . 
sperare poteras sceleribus tantis dari regnum salubre ? 
fecimus caelum nocens . 
Titan , leonis terga Nemeaei premens . 
deseruit amnes umor atque herbas color aretque Dirce , tenuis Ismenos fluit et tinguit inopi nuda uix unda uada . 
tristisque mundus nubilo pallet nouo . 
nullum serenis noctibus sidus micat , sed grauis et ater incubat terris uapor : obtexit arces caelitum ac summas domos inferna facies . 
adulta , et altis flaua cum spicis tremat , arente culmo sterilis emoritur seges . 
funesta pestis , una fax thalamos cremat , fletuque acerbo funera et questu carent . 
quin ipsa tanti peruicax clades mali siccauit oculos , quodque in extremis solet , periere lacrimae . 
supremum ad ignem , mater hunc amens gerit properatque ut alium repetat in eundem rogum . 
quin luctu in ipso luctus exoritur nouus , suaeque circa funus exequiae cadunt . 
diripitur ignis : nullus est miseris pudor . 
non ossa tumuli lecta discreti tegunt : arsisse satis est pars quota in cineres abit ? 
dest terra tumulis , iam rogos siluae negant . 
cadunt medentes , morbus auxilium trahit . 
Adfusus aris supplices tendo manus matura poscens fata , praecurram ut prior patriam ruentem neue post omnis cadam fiamque regni funus extremum mei . 
o saeua nimium numina , o fatum graue ! 
negatur uni nempe in hoc populo mihi mors tam parata ? 
infaustus hospes , profuge iamdudum ocius uel ad parentes . 
Quid iuuat , coniunx , mala grauare questu ? 
hoc stare certo pressius fortem gradu : haud est uirile terga Fortunae dare . 
Mauortis in me rueret aduersus feros audax Gigantas obuias ferrem manus . 
reuulsit unguis uiscera expectans mea ; nodosa sortis uerba et implexos dolos ac triste carmen alitis solui ferae . 
Quid sera mortis uota nunc demens facis ? 
licuit perire . 
sceptrum et peremptae Sphingis haec merces datur . 
ille , ille dirus callidi monstri cinis in nos rebellat , illa nunc Thebas lues perempta perdit . 
Vna iam superest salus , si quam salutis Phoebus ostendat uiam . 
Occidis , Cadmi generosa proles , urbe cum tota ; uiduas colonis respicis terras , miseranda Thebe . 
litus intrauit pelagi rubentis : promit hinc ortus aperitque lucem Phoebus et flamma propiore nudos inficit Indos . 
non satis septem patuere portae . 
stat grauis strages premiturque iuncto funere funus . 
nec cruor , ferrum maculauit atra turpis e plaga sanies profusa . 
segnior cursu sonipes in ipso concidit gyro dominumque prono prodidit armo . 
Incubant agris pecudes relictae ; taurus armento pereunte marcet : deficit pastor grege deminuto tabidos inter moriens iuuencos . 
cessat irati fremitus leonis , nulla uillosis feritas in ursis ; perdidit pestem latebrosa serpens : aret et sicco moritur ueneno . 
fundit opacis montibus umbras , non rura uirent ubere glebae , non plena suo uitis Iaccho bracchia curuat : omnia nostrum sensere malum . 
Rupere Erebi claustra profundi turba sororum face Tartarea Phlegethonque sua motam ripa miscuit undis Styga Sidoniis . 
fessus turbam uectare nouam . 
tremuisse nemus , bis turbatam sanguine Dircen , nocte silenti Amphionios ululasse canes . 
O dira noui facies leti grauior leto : piger ignauos alligat artus languor , et aegro rubor in uultu , maculaeque cutem sparsere leues . 
et sacer ignis pascitur artus . 
custode sinit , petitis fontes aliturque sitis latice ingesto . 
oratque mori : solum hoc faciles tribuere dei . 
numina placent , sed iuuat ipsos satiare deos . 
Quisnam ille propero regiam gressu petit ? 
adestne clarus sanguine ac factis Creo an aeger animus falsa pro ueris uidet ? 
adest petitus omnibus uotis Creo . 
Horrore quatior , fata quo uergant timens , trepidumque gemino pectus affectu labat : ubi laeta duris mixta in ambiguo iacent , incertus animus scire cum cupiat timet . 
Germane nostrae coniugis , fessis opem si quam reportas , uoce properata edoce . 
Responsa dubia sorte perplexa iacent . 
Dubiam salutem qui dat adflictis negat . 
arcana tegere . 
Fare , sit dubium licet : ambigua soli noscere Oedipodae datur . 
haustusque tutos aetheris puri dabit . 
Et quis peremptor incluti regis fuit ? 
quem memoret ede Phoebus , ut poenas luat . 
Sit , precor , dixisse tutum uisu et auditu horrida ; torpor insedit per artus , frigidus sanguis coit . 
ut sacrata templa Phoebi supplici intraui pede et pias numen precatus rite summisi manus , gemina Parnasi niualis arx trucem fremitum dedit ; imminens Phoebea laurus tremuit et mouit domum ac repente sancta fontis lympha Castalii stetit . 
regis caede nocens , Phoebo iam notus et infans . 
nec tibi longa manent sceleratae gaudia caedis : tecum bella geres , natis quoque bella relinques , turpis maternos iterum reuolutus in ortus . 
functi cineribus regis hoc decuit dari , ne sancta quisquam sceptra uiolaret dolo . 
regi tuenda maxime regum est salus : quaerit peremptum nemo quem incolumem timet . 
Curam perempti maior excussit timor . 
Pium prohibuit ullus officium metus ? 
Prohibent nefandi carminis tristes minae . 
Nunc expietur numinum imperio scelus . 
thalamis pudendis doleat et prole impia ; hic et parentem dextera perimat sua , faciatque ( num quid grauius optari potest ? 
) quidquid ego fugi . 
ita molle senium ducat et summum diem securus alto reddat in solio parens solasque Merope nouerit Polybi faces , ut nulla sontem gratia eripiet mihi . 
memorate : aperto Marte an insidiis iacet ? 
Frondifera sanctae nemora Castaliae petens calcauit artis obsitum dumis iter , trigemina qua se spargit in campos uia . 
gelidumque dirimit amnis Olmii uadum : hic pace fretum subita praedonum manus aggressa ferro facinus occultum tulit . 
comesque Manto luce uiduatum trahens . 
Sacrate diuis , proximum Phoebo caput , responsa solue ; fare , quem poenae petant . 
uisu carenti magna pars ueri patet . 
sed quo uocat me patria , quo Phoebus , sequar : fata eruantur ; si foret uiridis mihi calidusque sanguis , pectore exciperem deum . 
curuoque numquam colla depressam iugo . 
Tu lucis inopem , gnata , genitorem regens manifesta sacri signa fatidici refer . 
Opima sanctas uictima ante aras stetit . 
arasque dono turis Eoi extrue . 
Iam tura sacris caelitum ingessi focis . 
Quid flamma ? 
largas iamne comprendit dapes ? 
Subito refulsit lumine et subito occidit . 
rectusque purum uerticem caelo tulit et summam in auras fusus explicuit comam ? 
an latera circa serpit incertus uiae et fluctuante turbidus fumo labat ? 
sanguinea rursus ; ultima in tenebras abit . 
ambitque densus regium fumus caput ipsosque circa spissior uultus sedet et nube densa sordidam lucem abdidit . 
quid sit , parens , effare . 
Quid fari queam inter tumultus mentis attonitae uagus ? 
quidnam loquar ? 
sunt dira , sed in alto mala ; solet ira certis numinum ostendi notis : quid istud est quod esse prolatum uolunt iterumque nolunt et truces iras tegunt ? 
pudet deos nescioquid . 
et sparge salsa colla taurorum mola . 
placidone uultu sacra et admotas manus patiuntur ? 
Altum taurus attollens caput primos ad ortus positus expauit diem trepidusque uultum obliquat et radios fugit . 
Vnone terram uulnere afflicti petunt ? 
Iuuenca ferro semet opposito induit et uulnere uno cecidit , at taurus duos perpessus ictus huc et huc dubius ruit animamque fessus uix reluctantem exprimit . 
Vtrum citatus uulnere angusto micat an lentus altas irrigat plagas cruor ? 
per ora multus sanguis atque oculos redit . 
Infausta magnos sacra terrores cient . 
sed ede certas uiscerum nobis notas . 
Genitor , quid hoc est ? 
quatiunt nouusque prosilit uenis cruor . 
en capita paribus bina consurgunt toris ; sed utrumque caesum tenuis abscondit caput membrana latebram rebus occultis negans . 
prohibens reuerti limes oblicus secat . 
omenta pingues uisceri obtendunt sinus : natura uersa est ; nulla lex utero manet . 
Scrutemur , unde tantus hic extis rigor . 
quod hoc nefas ? 
cornu ministros ; uiscera effugiunt manum . 
neque ista , quae te pepulit , armenti grauis uox est nec usquam territi resonant greges : immugit aris ignis et trepidant foci . 
exprome ; uoces aure non timida hauriam : solent suprema facere securos mala . 
His inuidebis quibus opem quaeris malis . 
Memora quod unum scire caelicolae uolunt , contaminarit rege quis caeso manus . 
Nec alta caeli quae leui pinna secant nec fibra uiuis rapta pectoribus potest ciere nomen ; alia temptanda est uia : ipse euocandus noctis aeternae plagis , emissus Erebo ut caedis auctorem indicet . 
reseranda tellus , Ditis implacabile numen precandum , populus infernae Stygis huc extrahendus : ede cui mandes sacrum ; nam te , penes quem summa regnorum , nefas inuisere umbras . 
ad quem secundum regna respiciunt mea . 
Dum nos profundae claustra laxamus Stygis , populare Bacchi laudibus carmen sonet . 
lucidum caeli decus . 
palmis supplicibus ferunt . 
et tristes Erebi minas auidumque fatum . 
crine flauenti simulata uirgo , lutea uestem retinente zona : inde tam molles placuere cultus et sinus laxi fluidumque syrma . 
ueste cum longa regere et leones omnis Eoae plaga uasta terrae , qui bibit Gangen niueumque quisquis frangit Araxen . 
turgida pampineis redimitus tempora sertis ; condita lasciui deducunt orgia mystae . 
impia maenas comes Ogygio uenit Iaccho , nebride sacra praecincta latus . 
iam post laceros Pentheos artus thyades oestro membra remissae uelut ignotum uidere nefas . 
Ponti regna tenet nitidi matertera Bacchi Nereidumque choris Cadmeia cingitur Ino ; ius habet in fluctus magni puer aduena ponti , cognatus Bacchi , numen non uile Palaemon . 
uiuaces hederas remus tenet , summa ligat uitis carchesia . 
Idaeus prora fremuit leo , tigris puppe sedet Gangetica . 
carbasa delphin . 
alluit gentes frigido fluctu quasque despectat uertice e summo sidus Arcadium geminumque plaustrum . 
ore deiecto petiere terram Thermodontiacae cateruae , positisque tandem leuibus sagittis Maenades factae . 
Ophioniaque caede ; Proetides siluas petiere , et Argos praesente Bacchum coluit nouerca . 
niueique lactis candidos fontes et mixta odoro Lesbia cum thymo . 
concutit taedas ; telum deposuit Iuppiter igneum conditque Baccho ueniente fulmen . 
Lunaque dimissos dum plena recolliget ignes , dum matutinos praedicet Lucifer ortus altaque caeruleum dum Nerea nesciet Arctos , candida formosi uenerabimur ora Lyaei . 
exprome cuius capite placemus deos . 
Fari iubes tacere quae suadet metus . 
Si te ruentes non satis Thebae mouent , at sceptra moueant lapsa cognatae domus . 
Nescisse cupies nosse quae nimium expetis . 
Iners malorum remedium ignorantia est . 
itane et salutis publicae indicium obrues ? 
Vbi turpis est medicina , sanari piget . 
Audita fare , uel malo domitus graui quid arma possint regis irati scies . 
Odere reges dicta quae dici iubent . 
Mitteris Erebo uile pro cunctis caput , arcana sacri uoce ni retegis tua . 
Tacere liceat . 
ulla libertas minor a rege petitur ? 
regi atque regno muta libertas obest . 
Vbi non licet tacere , quid cuiquam licet ? 
Imperia soluit qui tacet iussus loqui . 
Coacta uerba placidus accipias precor . 
Vlline poena uocis expressae fuit ? 
Est procul ab urbe lucus ilicibus niger Dircaea circa uallis inriguae loca . 
annosa ramos : huius abrupit latus edax uetustas ; illa , iam fessa cadens radice , fulta pendet aliena trabe . 
motura remos alnus et Phoebo obuia enode Zephyris pinus opponens latus . 
medio stat ingens arbor atque umbra graui siluas minores urguet et magno ambitu diffusa ramos una defendit nemus . 
tristis sub illa , lucis et Phoebi inscius , restagnat umor frigore aeterno rigens ; limosa pigrum circumit fontem palus . 
praestitit noctem locus . 
tum effossa tellus , et super rapti rogis iaciuntur ignes . 
mortifera canam taxus adstringit comam . 
nigro bidentes uellere atque atrae boues antro trahuntur . 
flamma praedatur dapes uiuumque trepidat igne ferali pecus . 
saturat cruore ; libat et niueum insuper lactis liquorem , fundit et Bacchum manu laeua canitque rursus ac terram intuens grauiore manes uoce et attonita citat . 
sonuere maestum , tota succusso solo pulsata tellus . 
' audior ' uates ait , ' rata uerba fudi : rumpitur caecum chaos iterque populis Ditis ad superos datur . 
compage rupta sonuit , aut ira furens triceps catenas Cerberus mouit graues . 
noctemque ueram ; gelidus in uenis stetit haesitque sanguis . 
saeua prosiluit cohors et stetit in armis omne uipereum genus , fratrum cateruae dente Dircaeo satae . 
nos liquit animus ; ipsa quae ritus senis artesque norat stupuit . 
Intrepidus parens audaxque damno conuocat Ditis feri exsangue uulgus : ilico , ut nebulae leues , uolitant et auras libero caelo trahunt . 
permutat hiemes ales et caelum secans tepente Nilo pensat Arctoas niues , quot ille populos uatis eduxit sonus . 
et numerat umbras . 
peior hac genetrix adest furibunda Agaue , tota quam sequitur manus partita regem : sequitur et Bacchas lacer Pentheus tenetque saeuus etiamnunc minas . 
maternus amor est . 
fratres sibi ipse genuit implicitum malum magisque monstrum Sphinge perplexum sua . 
traham sonantis uerbera , incestam domum uertam et penates impio Marte obteram . 
effugere nostras , sed graues pedibus moras addam et tenebo : reptet incertus uiae , baculo senili triste praetemptans iter : eripite terras , auferam caelum pater . 
quidquid timebam facere fecisse arguor tori iugalis abnuit Merope nefas sociata Polybo ; sospes absoluit manus Polybus meas : uterque defendit parens caedem stuprumque . 
quis locus culpae est super ? 
multo ante Thebae Laium amissum gemunt , Boeota gressu quam meo tetigi loca . 
falsusne senior an deus Thebis grauis ? 
uates , tibique sceptra despondet mea . 
Egone ut sororem regia expelli uelim ? 
sollicita semper . 
liceat hoc tuto tibi exuere pondus nec recedentem opprimat : iam te minore tutior pones loco . 
Hortaris etiam , sponte deponam ut mea tam grauia regna ? 
in utrumque quis est liber etiamnunc status : tibi iam necesse est ferre fortunam tuam . 
Certissima est regnare cupienti uia laudare modica et otium ac somnum loqui ; ab inquieto saepe simulatur quies . 
Parumne me tam longa defendit fides ? 
Aditum nocendi perfido praestat fides . 
qua non propinqui munera ad nostros lares sceptri redundent ; cultus , opulentae dapes , donata multis gratia nostra salus : quid tam beatae desse fortunae rear ? 
Quod dest : secunda non habent umquam modum . 
Incognita igitur ut nocens causa cadam ? 
Num ratio uobis reddita est uitae meae ? 
num audita causa est nostra Tiresiae ? 
tamen sontes uidemur . 
facitis exemplum : sequor . 
Quid si innocens sum ? 
timere reges . 
Qui pauet uanos metus , ueros meretur . 
Quisquis in culpa fuit , dimissus odit : omne quod dubium est cadat . 
Sic odia fiunt . 
Odia qui nimium timet regnare nescit : regna custodit metus . 
Qui sceptra duro saeuus imperio gerit , timet timentis : metus in auctorem redit . 
Seruate sontem saxeo inclusum specu . 
ipse ad penates regios referam gradum . 
quam non flexerat uomer aut tardi iuga curua plaustri , deseruit fugas nomenque genti inauspicata de boue tradidit . 
non ante linguas agiles et ora uocis ignotae clamore primum hostico experti . 
uno aetatem permensa die post Luciferi nata meatus ante Hesperios occidit ortus . 
donec cecidit saeua iuuentus genetrixque suo reddi gremio modo productos uidit alumnos hac transierit ciuile nefas ! 
proelia fratrum . 
Quid ? 
Cadmei fata nepotis , cum uiuacis cornua cerui frontem ramis texere nouis dominumque canes egere suum ? 
donec placidi fontis in unda cornua uidit uultusque feros , ubi uirgineos fouerat artus nimium saeui diua pudoris . 
Curas reuoluit animus et repetit metus . 
obisse nostro Laium scelere autumant superi inferique , sed animus contra innocens sibique melius quam deis notus negat . 
datumque Diti , cum prior iuuenem senex curru superbus pelleret , Thebis procul Phocaea trifidas regio qua scindit uias . 
Vnanima coniunx , explica errores , precor : quae spatia moriens Laius uitae tulit ? 
primone in aeuo uiridis an fracto occidit ? 
Inter senem iuuenemque , sed propior seni . 
Frequensne turba regium cinxit latus ? 
Plures fefellit error ancipitis uiae , paucos fidelis curribus iunxit labor . 
Aliquisne cecidit regio fato comes ? 
Vnum fides uirtusque consortem addidit . 
Teneo nocentem : conuenit numerus , locus sed tempus adde . 
Decima iam metitur seges . 
patrium : quietem Polybus aeternam obtinet . 
Vt undique in me saeua Fortuna irruit ! 
edissere agedum , quo cadat fato parens . 
Animam senilem mollis exsoluit sopor . 
testor , licet iam tollere ad caelum pie puras nec ulla scelera metuentes manus . 
Sed pars magis metuenda fatorum manet . 
Omnem paterna regna discutient metum . 
Repetam paterna regna ; sed matrem horreo . 
Metuis parentem , quae tuum reditum expetens sollicita pendet ? 
Ipsa me pietas fugat . 
Viduam relinques ? 
Tangis en ipsos metus . 
Effare mersus quis premat mentem timor ; praestare tacitam regibus soleo fidem . 
Conubia matris Delphico monitu tremo . 
Timere uana desine et turpes metus depone . 
Merope uera non fuerat parens . 
Quod subditiui praemium gnati petit ? 
Regum superbam liberi astringunt fidem . 
Secreta thalami fare quo excipias modo . 
Hae te parenti paruulum tradunt manus . 
Tu me parenti tradis ; at quis me tibi ? 
Pastor niuoso sub Cithaeronis iugo . 
In illa temet nemora quis casus tulit ? 
Illo sequebar monte cornigeros greges . 
Nunc adice certas corporis nostri notas . 
Forata ferro gesseras uestigia , tumore nactus nomen ac uitio pedum . 
corpus requiro . 
Regios pauit greges ; minor sub illo turba pastorum fuit . 
Eloquere nomen . 
Prima languescit senum memoria longo lassa sublabens situ . 
Potesne facie noscere ac uultu uirum ? 
Fortasse noscam : saepe iam spatio obrutam leuis exoletam memoriam reuocat nota . 
Ad sacra et aras omne compulsum pecus duces sequuntur : ite , propere accersite , famuli , penes quem summa consistit gregum . 
Siue ista ratio siue fortuna occulit , latere semper patere quod latuit diu : saepe eruentis ueritas patuit malo . 
Malum timeri maius his aliquod potest ? 
concurrit illinc publica , hinc regis salus , utrimque paria ; contine medias manus : ut nil lacessas , ipsa se fata explicant . 
Non expedit concutere felicem statum : tuto mouetur quidquid extremo in loco est . 
Nobilius aliquid genere regali appetis ? 
ne te parentis pigeat inuenti uide . 
Vel paenitendi sanguinis quaeram fidem : sic nosse certum est . 
refersne nomen aut uultum senis ? 
Adridet animo forma ; nec notus satis , nec rursus iste uultus ignotus mihi . 
Regnum optinente Laio famulus greges agitasti opimos sub Cithaeronis plaga ? 
Laetus Cithaeron pabulo semper nouo aestiua nostro prata summittit gregi . 
Noscisne memet ? 
Dubitat anceps memoria . 
Huic aliquis a te traditur quondam puer ? 
effare . 
dubitas ? 
cur genas mutat color ? 
quid uerba quaeris ? 
ueritas odit moras . 
Obducta longo temporum tractu moues . 
Fatere , ne te cogat ad uerum dolor . 
Inutile isti munus infantem dedi : non potuit ille luce , non caelo frui . 
Procul sit omen ; uiuit et uiuat precor . 
Superesse quare traditum infantem negas ? 
Ferrum per ambos tenue transactum pedes ligabat artus , uulneri innatus tumor puerile foeda corpus urebat lue . 
Quid quaeris ultra ? 
fata iam accedunt prope . 
quis fuerit infans edoce . 
Prohibet fides . 
Huc aliquis ignem ! 
flamma iam excutiet fidem . 
Per tam cruentas uera quaerentur uias ? 
ignosce quaeso . 
et impotens , parata uindicta in manu est : dic uera : quisnam ? 
quoue generatus patre ? 
qua matre genitus ? 
Coniuge est genitus tua . 
Oe . 
retro reuersas generis ac stirpis uices . 
iaculetur ignes . 
saeculi crimen uagor , odium deorum , iuris exitium sacri , qua luce primum spiritus hausi rudes iam morte dignus . 
redde nunc animos pares , nunc aliquid aude sceleribus dignum tuis . 
i , perge , propero regiam gressu pete : gratare matri liberis auctam domum . 
tuta me media uehat uita decurrens uia . 
certat et ueras aues uincere ac falsis nimis imperat pinnis puer , nomen eripuit freto . 
conligit fetus auis ) , donec in ponto manus mouit implicitas puer . 
pendet instabili loco . 
Sed quid hoc ? 
postes sonant , maestus et famulus manu regius quassat caput . 
Ede quid portes noui . 
fuluam minaci fronte concutiens iubam ; uultus furore toruus atque oculi truces , gemitus et altum murmur , et gelidus uolat sudor per artus , spumat et uoluit minas ac mersus alte magnus exundat dolor . 
se cum ipse saeuus grande nescioquid parat suisque fatis simile . 
' quid poenas moror ? 
' ait ' hoc scelestum pectus aut ferro petat aut feruido aliquis igne uel saxo domet . 
incurret ales ? 
ipse tu scelerum capax , sacer Cithaeron , uel feras in me tuis emitte siluis , mitte uel rabidos canes nunc redde Agauen . 
anime , quid mortem times ? 
mors innocentem sola Fortunae eripit . 
Haec fatus aptat impiam capulo manum ensemque ducit . 
' itane ? 
tam magnis breues poenas sceleribus soluis atque uno omnia pensabis ictu ? 
gnatis , quid ipsi , quae tuum magna luit scelus ruina , flebili patriae dabis ? 
nouetur . 
iterum uiuere atque iterum mori liceat , renasci semper ut totiens noua supplicia pendas utere ingenio , miser : quod saepe fieri non potest fiat diu ; mors eligatur longa . 
qua nec sepultis mixtus et uiuis tamen exemptus erres : morere , sed citra patrem . 
cunctaris , anime ? 
subitus en uultus grauat profusus imber ac rigat fletu genas et flere satis est ? 
oculi liquorem ? 
sedibus pulsi suis lacrimas sequantur : hi maritales statim fodiantur oculi . 
uiolentus audax uultus , iratus ferox iamiam eruentis ; gemuit et dirum fremens manus in ora torsit . 
at contra truces oculi steterunt et suam intenti manum ultro insecuntur , uulneri occurrunt suo . 
saeuitque frustra plusque quam satis est furit . 
tantum est periclum lucis ? 
attollit caput cauisque lustrans orbibus caeli plagas noctem experitur . 
conclamat omnis : ' parcite en patriae , precor : iam iusta feci , debitas poenas tuli ; inuenta thalamis digna nox tandem meis . 
' rigat ora foedus imber et lacerum caput largum reuulsis sanguinem uenis uomit . 
Fatis agimur : cedite fatis ; non sollicitae possunt curae mutare rati stamina fusi . 
seruatque suae decreta colus Lachesis dura reuoluta manu . 
quae nexa suis currunt causis . 
mobilis ordo : multis ipsum metuisse nocet , multi ad fatum uenere suum dum fata timent . 
Sonuere fores atque ipse suum duce non ullo molitur iter luminis orbus . 
habet , peractum est : iusta persolui patri . 
iuuant tenebrae . 
placatus atra nube perfundit caput ? 
quis scelera donat ? 
conscium euasi diem . 
nil , parricida , dexterae debes tuae : lux te refugit . 
uultus Oedipodam hic decet . 
Iocasta uaecors , qualis attonita et furens Cadmea mater abstulit gnato caput sensitue raptum . 
dubitat afflictum alloqui , cupit pauetque . 
iam malis cessit pudor , sed haeret ore prima uox . 
Quid te uocem ? 
gnatumne ? 
dubitas ? 
gnatus es : gnatum pudet ; inuite loquere gnate quo auertis caput uacuosque uultus ? 
Quis frui tenebris uetat ? 
quis reddit oculos ? 
matris , en matris sonus ! 
perdidimus operam . 
haut est nefandos . 
diuidat uastum mare dirimatque tellus abdita et quisquis sub hoc in alia uersus sidera ac solem auium dependet orbis alterum ex nobis ferat . 
Fati ista culpa est : nemo fit fato nocens . 
Iam parce uerbis , mater , et parce auribus : per has reliquias corporis trunci precor , per inauspicatum sanguinis pignus mei , per omne nostri nominis fas ac nefas . 
Quid , anime , torpes ? 
poenas recusas ? 
omne confusum perit , incesta , per te iuris humani decus : morere et nefastum spiritum ferro exige . 
umquam rependam sceleribus poenas pares mater nefanda . 
mors placet : mortis uia quaeratur . 
Agedum , commoda matri manum , si parricida es . 
coniunx quid illum nomine haud uero uocas ? 
socer est . 
utrumne pectori infigam meo telum an patenti conditum iugulo inprimam ? 
eligere nescis uulnus : hunc , dextra , hunc pete uterum capacem , qui uirum et gnatos tulit . 
Iacet perempta . 
uulneri immoritur manus ferrumque se cum nimius eiecit cruor . 
matrem peremi : scelere confecta est meo . 
o Phoebe mendax , fata superaui impia . 
Pauitante gressu sequere fallentes uias ; suspensa plantis efferens uestigia caecam tremente dextera noctem rege . 
ingredere praeceps , lubricos ponens gradus , i profuge uade siste , ne in matrem incidas . 
Quicumque fessi corpore et morbo graues semanima trahitis pectora , en fugio , exeo : releuate colla . 
posterga sequitur : quisquis exilem iacens animam retentat , uiuidos haustus leuis concipiat . 
ite , ferte depositis opem : mortifera mecum uitia terrarum extraho . 
Maciesque et atra Pestis et rabidus Dolor , mecum ite , mecum . 
ducibus his uti libet . 
