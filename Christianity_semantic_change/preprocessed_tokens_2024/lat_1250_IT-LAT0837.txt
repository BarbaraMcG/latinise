In nomine Patris et Filii et Spiritus Sancti . 
Benedicat vobis Dominus et custodiat vos . 
Ostendat faciem suam vobis et misereatur vestri . 
Convertat vultum suum ad vos et det vobis pacem , sororibus et filiabus meis , et omnibus aliis venturis et permansuris in vestro collegioet ceteris aliis tam praesentibus quam venturis , quae finaliter perseveraverint in omnibusaliis monasteriis pauperum dominarum . 
Ego Clara , ancilla Christi , plantula beatissimi patris nostri sancti Francisci , soror et mater vestra et aliarum sororum pauperum , licet indigna , rogo Dominum nostrum Jesum Christum per misericordiam suam et intercessionem sanctissimae suae genitricis sanctae Mariae et beati Michaelis archangeli et omnium sanctorum angelorum Dei , beati Francisci patris nostri et omnium sanctorum et sanctarum , ut ipse Pater caelestis det vobis et confirmet istam santissimam suam benedictionem in caelo et in terra : in terra , multiplicando vos in gratia et in virtutibus suis inter servos et ancillas suas in Ecclesia sua militanti ; et in caelo , exaltando vos et glorificando in Ecclesia triumphanti inter sanctos et sanctas suas . 
Benedico vos in vita mea et post mortem meam , sicut possum , de omnibus benedictionibus , quibus Pater misericordiarum filiis et filiabus benedixit et benedicet in caelo et in terra , et pater et mater spiritualis filiis suis et filiabus spiritualibus et benedixit et benedicet . 
Amen . 
Estote semper amatrices animarum vestrarum et omnium sororum vestrarum , et sitis semper sollicitae observare quae Domino promisistis . 
Dominus vobiscum sit semper et utinam vos sitis semper cum ipso . 
Amen . 
