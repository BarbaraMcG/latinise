Postquam poeta uetu poetam non potest retrahere a studio et transdere hominem in otium . 
Maledictis deterrere ne scribat parat ; qui ita dictitat , quas ante hic fecit fabulas tenui esse oratione et scriptura leui : quia nusquam insanum scripsit adulescentulum ceruam uidere fugere et sectari canes et eam plorare , orare ut subueniat sibi . 
Quod si intellegeret , quom stetit olim noua , actoris opera mage stetisse quam sua , minu multo audacter quam nunc laedit laederet [ et mage placerent quas fecisset fabulas ] . 
Nunc siquis est qui hoc dicat aut sic cogitet : " uetu si poeta non lacessisset prior , nullum inuenire prologum posset nouos quem diceret , nisi haberet cui male diceret " , is sibi responsum hoc habeat , in medio omnibus palmam esse positam qui artem tractent musicam . 
Ille ad famem hunc a studio studuit reicere : hic respondere uoluit , non lacessere . 
Benedictis si certasset , audisset bene : quod ab illo adlatumst , sibi isse rellatum putet . 
De illo iam finem faciam dicundi mihi , peccandi quom ipse de se finem non facit nunc quid uelim animum attendite : adporto nouam Epidicazomenon quam uocant comoediam Graeci , Latini Phormionem nominant quia primas partis qui aget is erit Phormio parasitu , per quem res geretur maxume uoluntas uostra si ad poetam accesserit . 
Date operam , adeste aequo animo per silentium , ne simili utamur fortuna atque usi sumus quom per tumultum noster grex motus locost : quem actori uirtus nobis restituit locum bonitasque uostra adiutans atque aequanimitas . 
Amicu summu meus et popularis Geta heri ad me uenit . 
Erat ei de ratiuncula iampridem apud me relicuom pauxillulum nummorum : id ut conficerem . 
Confeci : adfero . 
Nam erilem filium eiu duxisse audio uxorem : ei credo munus hoc conraditur . 
Quam inique comparatumst , i qui minus habent ut semper aliquid addant ditioribus ! 
Quod ille unciatim uix de demenso suo suom defrudans genium conpersit miser , id illa uniuorsum abripiet , haud existumans quanto labore partum . 
Porro autem Geta ferietur alio munere ubi era pepererit ; porro autem alio ubi erit puero natalis dies , ubi initiabunt . 
Omne hoc mater auferet : puer causa erit mittundi . 
Sed uideon Getam ? 
Siquis me quaeret rufu Praestost , desine . 
Oh at ego obuiam conabar tibi , Daue . 
Accipe , em : lectumst ; conueniet numeru quantum debui . 
Amo te et non neglexisse habeo gratiam . 
Praesertim ut nunc sunt mores : adeo res redit : siquis quid reddit magna habendast gratia . 
Sed quid tu es tristis ? 
Egone ? 
Nescis quo in metu et quanto in periclo simu ! 
Quid istuc est ? 
Scies , modo ut tacere possis . 
Abi sis , insciens : quoius tu fidem in pecunia perspexeris , uerere uerba ei credere , ubi quid mihi lucrist te fallere ? 
Ergo ausculta . 
Hanc operam tibi dico . 
Seni nostri , Daue , fratrem maiorem Chremem nostin ? 
Quidni ? 
Quid ? 
Eiu gnatum Phaedriam ? 
Tam quam te . 
Euenit senibus ambobus simul iter illi in Lemnum ut esset , nostro in Ciliciam ad hospitem antiquom . 
Is senem per epistulas pellexit modo non montis auri pollicens . 
Quoi tanta erat res et supererat ? 
Desinas sic est ingenium . 
Oh regem mi esse oportuit ! 
Abeuntes ambo hic tum senes me filiis relinquont quasi magistrum . 
O Geta , prouinciam cepisti duram . 
Mi usu uenit , hoc scio : memini relinqui me deo irato meo . 
Coepi aduorsari primo : quid uerbis opust ? 
Seni fideli dum sum scapulas perdidi . 
Venere in mentem mi istaec : " namque inscitiast aduorsu stimulum calces " . 
Coepi is omnia facere , obsequi quae uellent . 
Scisti uti foro . 
Noster mali nil quicquam primo ; hic Phaedria continuo quandam nactus est puellulam citharistriam , hanc ardere coepit perdite . 
Ea seruiebat lenoni inpurissimo , neque quod daretur quicquam ; id curarant patres . 
Restabat aliud nil nisi oculos pascere , sectari , in ludum ducere et redducere . 
Nos otiosi operam dabamus Phaedriae . 
In quo haec discebat ludo , exaduorsum ilico tonstrina erat quaedam : hic solebamus fere plerumque eam opperiri dum inde iret domum . 
Interea dum sedemus illi , interuenit adulescens quidam lacrumans . 
Nos mirarier : rogamu quid sit . 
" Numquam aeque " inquit " ac modo paupertas mihi onu uisumst et miserum et graue . 
Modo quandam uidi uirginem hic uiciniae miseram suam matrem lamentari mortuam . 
Ea sita erat exaduorsum neque illi beniuolus neque notu neque uicinus extra unam aniculam quisquam aderat qui adiutaret funu : miseritumst . 
Virgo ipsa facie egregia " . 
Quid uerbis opust ? 
Commorat omnis nos . 
Ibi continuo Antipho " uoltisne eamu uisere ? 
" Alius " censeo eamu : duc nos sodes " . 
Imus uenimus uidemu . 
Virgo pulchra , et quo mage diceres , nil aderat adiumenti ad pulchritudinem : capillu passu , nudu pes , ipsa horrida , lacrumae , uestitu turpis : ut , ni uis boni in ipsa inesset forma , haec formam exstinguerent . 
Ill qui illam amabat fidicinam tantummodo " satis " inquit " scitast " ; noster uero Iam scio : amare coepit . 
Scin quam ? 
Quo euadat uide . 
Postridie ad anum recta pergit : obsecrat ut sibi diu faciat copiam . 
Illa enim se negat neque eum aequom facere ait : illam ciuem esse Atticam , bonam bonis prognatam : si uxorem uelit , lege id licere facere : sin aliter , negat . 
Noster quid ageret nescire : et illam ducere cupiebat et metuebat absentem patrem . 
Non , si redisset , ei pater ueniam daret ? 
Ille indotatam uirginem atque ignobilem daret illi ? 
Numquam faceret . 
Quid fit denique ? 
Quid fiat ? 
Est parasitu quidam Phormio , homo confidens : qui illum di omnes perduint ! 
Quid is fecit ? 
Hoc consilium quod dicam dedit : " lex est ut orbae , qui sint genere proxumi , is nubant , et illos ducere eadem haec lex iubet . 
Ego te cognatum dicam et tibi scribam dicam ; paternum amicum me adsimulabo uirginis : ad iudices ueniemu : qui fuerit pater , quae mater , qui cognata tibi sit , omnia haec confingam , quod erit mihi bonum atque commodum ; quom tu horum nil refelles uincam scilicet : pater aderit : mihi paratae lites : quid mea ? 
Illa quidem nostra erit " . 
Iocularem audaciam ! 
Persuasit homini : factumst : uentumst : uincimur : duxit . 
Quid narras ? 
Hoc quod audis . 
O Geta , quid te futurumst ? 
Nescio hercle ; unum hoc scio , quod fors feret feremus aequo animo . 
Placet : em istuc uirist officium . 
In me omni spes mihist . 
Laudo . 
Ad precatorem adeam credo qui mihi sic oret : " nunc amitte quaeso hunc ; ceterum posthac si quicquam , nil precor " . 
Tantummodo non addit : " ubi ego hinc abiero , uel occidito " . 
Quid paedagogus ille qui citharistriam , quid rei gerit ? 
Sic , tenuiter . 
Non multum habet quod det fortasse ? 
Immo nil nisi spem meram . 
Pater eius rediit an non ? 
Nondum . 
Quid ? 
Senem quoad exspectati uostrum ? 
Non certum scio , sed epistulam ab eo adlatam esse audiui modo et ad portitores esse delatam : hanc petam . 
Numquid , Geta , aliud me uis ? 
Vt bene sit tibi . 
Puer , heus . 
Nemon hoc prodit ? 
Cape , da hoc Dorcio . 
Adeon rem redisse ut qui mi consultum optume uelit esse , Phaedria , patrem ut extimescam ubi in mentem eius aduenti uenit ! 
Quod ni fuissem incogitans , ita eum exspectarem ut par fuit . 
Quid istuc ? 
Rogitas , qui tam audaci facinori mihi conscius sis ? 
Quod utinam ne Phormioni id suadere in mentem incidisset neu me cupidum eo inpulisset , quod mihi principiumst mali ! 
Non potitus essem : fuisset tum illos mi aegre aliquot dies , at non cotidiana cura haec angeret animum . 
Audio . 
Dum exspecto quam mox ueniat qui adimat hanc mi consuetudinem . 
Aliis quia defit quod amant aegrest ; tibi quia superest dolet : amore abundas , Antipho . 
Nam tua quidem hercle certo uita haec expetenda optandaque est . 
Ita me di bene ament ut mihi liceat tam diu quod amo frui , iam depecisci morte cupio : tu conicito cetera , quid ego ex hac inopia nunc capiam et quid tu ex ista copia ut ne addam quod sine sumptu ingenuam , liberalem nactus es , quod habes , ita ut uoluisti , uxorem sine mala fama palam : beatu , ni unum desit , animu qui modeste istaec ferat . 
Quod si tibi res sit cum eo lenone quo mihist tum sentias . 
Ita plerique ingenio sumus omnes : nostri nosmet paenitet . 
At tu mihi contra nunc uidere fortunatus , Phaedria , quoi de integro est potestas etiam consulendi quid uelis retinere amare amittere ; ego in eum incidi infelix locum ut neque mihi sit amittendi nec retinendi copia . 
Sed quid hoc est ? 
Videon ego Getam currentem huc aduenire ? 
Is est ipsus . 
Ei , timeo miser quam hic mihi nunc nuntiet rem . 
Nullus es , Geta , nisi iam aliquod tibi consilium celere reperis , ita nunc inparatum subito tanta te inpendent mala ; quae neque uti deuitem scio neque quo modo me inde extraham , quae si non astu prouidentur me aut erum pessum dabunt ; nam non potest celari nostra diutius iam audacia . 
Quid illic commotus uenit ? 
Tum temporis mihi punctum ad hanc rem est : erus adest . 
Quid illuc malist ? 
Quod quom audierit , quod eiu remedium inueniam iracundiae ? 
Loquarne ? 
Incendam ; taceam ? 
Instigem ; purgem me ? 
Laterem lauem . 
Heu me miserum ! 
Quom mihi paueo , tum Antipho me excruciat animi : eius me miseret , ei nunc timeo , is nunc me retinet : nam absque eo esset , recte ego mihi uidissem et senis essem ultus iracundiam : aliquid conuasassem atque hinc me conicerem protinam in pedes . 
Quam hic fugam aut furtum parat ? 
Sed ubi Antiphonem reperiam , aut qua quaerere insistam uia ? 
Te nominat . 
Nescioquod magnum hoc nuntio exspecto malum . 
Ah sanus es ? 
Domum ire pergam : ibi plurimumst . 
Reuocemus hominem . 
Sta ilico . 
Hem sati pro imperio , quisquis es . 
Geta . 
Ipsest quem uolui obuiam . 
Cedo quid portas , obsecro ? 
Atque id , si potes , uerbo expedi . 
Faciam . 
Eloquere . 
Modo apud portum . 
. 
Meumne ? 
Intellexti . 
Occidi . 
Hem . 
. 
Quid agam ? 
Quid ais ? 
Huius patrem uidisse me et patruom tuom . 
Nam quod ego huic nunc subito exitio remedium in ueniam miser ? 
Quod si eo meae fortunae redeunt , Phanium , abs te ut distrahar , nullast mihi uita expetenda . 
Ergo istaec quom ita sunt , Antipho , tanto mage te aduigilare aequomst : fortis fortuna adiuuat . 
Non sum apud me . 
Atqui opus est nunc quom maxume ut sis , Antipho ; nam si senserit te timidum pater esse , arbitrabitur commeruisse culpam . 
Hoc uerumst . 
Non possum inmutarier . 
Quid faceres si aliud quid grauiu tibi nunc faciundum foret ? 
Quom hoc non possum , illud minu possem . 
Hoc nil est , Phaedria : ilicet . 
Quid hic conterimus operam frustra ? 
Quin abeo ? 
Et quidem ego ? 
Obsecro , quid si adsimulo ? 
Satinest ? 
Garris . 
Voltum contemplamini : em satine sic est ? 
Non . 
Quid si sic ? 
Propemodum . 
Quid sic ? 
Sat est : em istuc serua : et uerbum uerbo , par pari ut respondeas , ne te iratu suis saeuidicis dictis protelet . 
Scio . 
Vi coactum te esse inuitum . 
Lege , iudicio . 
Tenes ? 
Sed hic quis est senex quem uideo in ultima platea ? 
Ipsus est . 
Non possum adesse . 
Ah quid agis ? 
Quo abis Antipho ? 
Mane inquam . 
Egomet me noui et peccatum meum : uobis commendo Phanium et uitam meam . 
Geta , quid nunc fiet ? 
Tu iam litis audies ; ego plectar pendens nisi quid me fefellerit . 
Sed quod modo hic nos Antiphonem monuimus , id nosmet ipsos facere oportet , Phaedria . 
Aufer mi " oportet " quin tu quid faciam impera . 
Meministin olim ut fuerit uostra oratio in re incipiunda ad defendendam noxiam , iustam illam causam facilem uincibilem optumam ? 
Memini . 
em nunc ipsast opus ea aut , siquid potest , meliore et callidiore . 
Fiet sedulo . 
Nunc prior adito tu , ego in insidiis hic ero succenturiatu , siquid deficias . 
Age . 
Itane tandem uxorem duxit Antipho iniussu meo ? 
Nec meum imperium ac mitto imperium , non simultatem meam reuereri saltem ! 
Non pudere ! 
O facinus audax , o Geta monitor ! 
Vix tandem . 
Quid mihi dicent aut quam causam reperient ? 
Demiror . 
Atqui reperiam : aliud cura . 
An hoc dicet mihi : " inuitu feci . 
Lex coegit " ? 
Audio , fateor . 
Places . 
Verum scientem , tacitum causam tradere aduorsariis , etiamne id lex coegit ? 
Illud durum . 
Ego expediam : sine ! 
Incertumst quid agam , quia praeter spem atque incredibile hoc mi optigit : ita sum irritatus animum ut nequeam ad cogitandum instituere . 
Quam ob rem omnis , quom secundae res sunt maxume , tum maxume meditari se cum oportet quo pacto aduorsam aerumnam ferant , pericla damna exsilia : peregre rediens semper cogitet aut fili peccatum aut uxori mortem aut morbum filiae communia esse haec , fieri posse , ut ne quid animo sit nouom ; quidquid praeter spem eueniat , omne id deputare esse in lucro . 
O Phaedria , incredibile quantum erum ante eo sapientia meditata mihi sunt omnia mea incommoda eru si redierit . 
Molendum esse in pistrino , uapulandum ; habendae compedes , opu ruri faciundum , horum nil quicquam accidet animo nouom . 
Quidquid praeter spem eueniet , omne id deputabo esse in lucro . 
Sed quid cessas hominem adire et blande in principio adloqui ? 
Phaedriam mei fratri uideo filium mi ire obuiam . 
Mi patrue , salue . 
Salue ; sed ubist Antipho ? 
Saluom uenire Credo ; hoc responde mihi . 
Valet , hic est ; sed satin omnia ex sententia ? 
Vellem quidem . 
Quid istuc est ? 
Rogitas , Phaedria ? 
Bonas me absente hic confecistis nuptias . 
Eho an id suscenses nunc illi ? 
Artificem probum ! 
Egon illi non suscenseam ? 
Ipsum gestio dari mi in conspectum , nunc sua culpa ut sciat lenem patrem illum factum me esse acerrimum . 
Atqui nil fecit , patrue , quod suscenseas . 
Ecce autem similia omnia ! 
Omnes congruont : unum quom noris omnis noris . 
Haud itast . 
Hic in noxast , ille ad defendundam causam adest quom illest , hic praestost : tradunt operas mutuas . 
Probe horum facta inprudens depinxit senex . 
Nam ni haec ita essent , cum illo haud stares , Phaedria . 
Si est , patrue , culpam ut Antipho in se admiserit , ex qua re minu rei foret aut famae temperans , non causam dico quin quod meritu sit ferat . 
Sed siqui forte malitia fretus sua insidias nostrae fecit adulescentiae ac uicit , nostra culpa east an iudicum , qui saepe propter inuidiam adimunt diuiti aut propter misericordiam addunt pauperi ? 
Ni nossem causam , crederem uera hunc loqui . 
An quisquam iudex est qui possit noscere tua iusta , ubi tute uerbum non respondeas , ita ut ille fecit ? 
Functus adulescentulist officium liberali : postquam ad iudices uentumst , non potuit cogitata proloqui ; ita eum tum timidum ibi obstupefecit pudor . 
Laudo hunc , sed cesso adire quam primum senem ? 
Ere , salue : saluom te aduenisse gaudeo . 
Oh bone custos , salue , columen uero familiae , quoi commendaui filium hinc abiens meum . 
Iamdudum te omnis nos accusare audio inmerito et me omnium horunc inmeritissimo . 
Nam quid me in hac re facere uoluisti tibi ? 
Seruom hominem causam orare leges non sinunt neque testimoni dictiost . 
Mitto omnia ; do istuc " inprudens timuit adulescens " ; sino " tu seruos " ; uerum si cognata est maxume , non fuit necessum habere ; sed id quod lex iubet , dotem dareti , quaereret alium uirum . 
Qua ratione inopem potiu ducebat domum ? 
Non ratio , uerum argentum deerat . 
Sumeret alicunde . 
Alicunde ? 
Nil est dictu facilius . 
Postremo si nullo alio pacto , fenore . 
Hui dixti pulchre ! 
Siquidem quisquam crederet te uiuo . 
Non , non sic futurumst : non potest . 
Egon illam cum illo ut patiar nuptam unum diem ? 
Nil suaue meritumst . 
Hominem conmonstrarier mihi istum uolo aut ubi habitet demonstrarier . 
Nemp Phormionem ? 
Istum patronum mulieris . 
Iam faxo hic aderit . 
Antipho ubi nunc est ? 
Foris . 
Abi , Phaedria , cum require atque huc adduce . 
Eo : recta uia quidem illuc . 
Nempe ad Pamphilam . 
Ego deos Penatis hinc salutatum domum deuortar ; inde ibo ad forum atque aliquos mihi amicos aduocabo ad hanc rem qui adsient , ut ne inparatu sim si ueniat Phormio . 
Itane patris ais aduentum ueritum hinc abiisse ? 
Admodum . 
Phanium relictam solam ? 
Sic . 
Et iratum senem ? 
Oppido . 
Ad te summa solum , Phormio , rerum redit : tute hoc intristi : tibi omnest exedendum : accingere . 
Obsecro te . 
Si rogabit In te spes est . 
Eccere quid si reddet ? 
Tu inpulisti . 
Sic opinor . 
Subueni . 
Cedo senem : iam instructa sunt mi in corde consilia omnia . 
Quid ages ? 
Quid uis nisi uti maneat Phanium atque ex crimine hoc Antiphonem eripiam atque in me omnem iram deriuem senis ? 
O uir fortis atque amicus . 
Verum hoc saepe , Phormio , uereor , ne istaec fortitudo in neruom erumpat denique . 
Ah non ita est : factumst periclum , iam pedum uisast uia . 
Quot me censes homines iam deuerberasse usque ad necem , hospites , tum ciuis ? 
Quo mage noui , tanto saepius . 
Cedo dum , enumquam iniuriarum audisti mihi scriptam dicam ? 
Qui istuc ? 
Quia non rete accipitri tennitur neque miluo , qui male faciunt nobis : illis qui nil faciunt tennitur , quia enim in illis fructus est , in illis opera luditur . 
Aliis aliundest periclum unde aliquid abradi potest : mihi sciunt nil esse . 
Dices " ducent damnatum domum " : alere nolunt hominem edacem et sapiunt mea sententia , pro maleficio si beneficium summum nolunt reddere . 
Non potest sati pro merito ab illo tibi referri gratia . 
Immo enim nemo sati pro merito gratiam regi refert . 
Ten asymbolum uenire unctum atque lautum e balineis , otiosum ab animo , quom ille et cura et sumptu absumitur ! 
Dum tibi fit quod placeat , ille ringitur : tu rideas , prior bibas , prior decumbas ; cena dubia apponitur . 
Quid istuc uerbist ? 
Vbi tu dubites quid sumas potissimum , haec quom rationem ineas quam sint suauia et quam cara sint , ea qui praebet , non tu hunc habeas plane praesentem deum ? 
Senex adest : uide quid agas : prima coitiost acerrima . 
Si eam sustinueris , postilla iam ut lubet ludas licet . 
Enumquam quoiquam contumeliosius audisti factam iniuriam quam haec est mihi ? 
Adeste quaeso . 
Iratus est . 
Quin tu hoc age : iam ego hunc agitabo . 
Pro deum inmortalium , negat Phanium esse hanc sibi cognatam Demipho ? 
Hanc Demipho negat esse cognatam ? 
Negat . 
Neque eius patrem se scire qui fuerit ? 
Negat . 
Ipsum esse opinor de quo agebam : sequimini . 
Nec Stilponem ipsum scire qui fuerit ? 
Negat . 
Quia egens relictast misera , ignoratur parens , neglegitur ipsa : uide auaritia quid facit . 
Si erum insimulabi malitiae male audies . 
O audaciam ! 
Etiam me ultro accusatum aduenit ? 
Nam iam adulescenti nil est quod suscenseam , si illum minu norat ; quippe homo iam grandior , pauper , quoi opera uita erat , ruri fere se continebat ; ibi agrum de nostro patre colendum habebat . 
Saepe interea mihi senex narrabat se hunc neglegere cognatum suom : at quem uirum ! 
Quem ego uiderim in uita optumum . 
Videas te atque illum ut narras ! 
I in malam crucem ? 
nam ni ita eum existumassem , numquam tam grauis ob hanc inimicitias caperem in uostram familiam , quam is aspernatur nunc tam inliberaliter . 
Pergin ero absenti male loqui , inpurissime ? 
Dignum autem hoc illost . 
Ain tandem , carcer ? 
Geta . 
Bonorum extortor , legum contortor ! 
Geta . 
Responde . 
Quis homost ? 
Ehem . 
Tace . 
Absenti tibi te indignas seque dignas contumelias numquam cessauit dicere hodie . 
Desine . 
Adulescens , primum abs te hoc bona uenia peto , si tibi placere potis est , mi ut respondeas : quem amicum tuom ais fuisse istum , explana mihi , et qui cognatum me sibi esse diceret . 
Proinde expiscare quasi non nosses . 
Nossem ? 
Ita . 
Ego me nego : tu qui ais redige in memoriam . 
Eho tu , sobrinum tuom non noras ? 
Enicas . 
Dic nomen . 
Nomen ? 
Maxume . 
Quid nunc taces ? 
Perii hercle , nomen perdidi . 
Quid ais ? 
( Geta , si meministi id quod olim dictumst , subice ) . 
Hem non dico : quasi non nosses , temptatum aduenis . 
Ego autem tempto ? 
( Stilpo . 
) Atque adeo quid mea ? 
Stilpost . 
Quem dixti ? 
Stilponem inquam noueras . 
Neque ego illum noram nec mihi cognatus fuit quisquam istoc nomine . 
Itane ? 
Non te horum pudet ? 
At si talentum rem reliquisset decem , Di tibi malefaciant ! 
Primus esses memoriter progeniem uostram usque ab auo atque atauo proferens . 
Ita ut dicis . 
Ego tum quom aduenissem qui mihi cognata ea esset dicerem : itidem tu face . 
Cedo qui est cognata ? 
Eu noster , recte . 
Heus tu , caue . 
Dilucide expediui quibume oportuit iudicibu : tum id si falsum fuerat , filius quor non refellit ? 
Filium narras mihi ? 
Quoius de stultitia dici ut dignumst non potest . 
At tu qui sapiens es magistratus adi iudicium de eadem causa iterum ut reddant tibi , quandoquidem solu regnas et soli licet hic de eadem causa bis iudicium adipiscier . 
Etsi mihi facta iniuriast , uerum tamen potius quam litis secter aut quam te audiam , itidem ut cognata si sit , id quod lex iubet dotis dare , abduce hanc , minas quinque accipe . 
Hahahae , homo suaui . 
Quid est ? 
Num iniquom postulo ? 
An ne hoc quidem ego adipiscar quod ius publicumst ? 
Itan tandem , quaeso , itidem ut meretricem ubi abusu sis , mercedem dare lex iubet ei atque amittere ? 
An , ut nequid turpe ciuis in se admitteret propter egestatem , proxumo iussast dari , ut cum uno aetatem degeret ? 
Quod tu uetas . 
Ita , proxumo quidem ; at nos unde ? 
Aut quam ob rem ? 
Ohe " actum " aiunt " ne agas " . 
Non agam ? 
Immo haud desinam donec perfecero hoc . 
Ineptis . 
Sine modo . 
Postremo tecum nil rei nobis , Demipho , est . 
Tuos est damnatu gnatu , non tu ; nam tua praeterierat iam ducendi aetas . 
Omnia haec illum putato quae ego nunc dico dicere ; aut quidem cum uxore hac ipsum prohibebo domo . 
( Iratus est . 
) Tu te idem melius feceris . 
Itan es paratu facere me aduorsum omnia , infelix ? 
( Metuit hic nos , tam etsi sedulo dissimulat . 
) ( habent tibi principia ) . 
Quin quod est ferundum fers ? 
Tuis dignum factis feceris , ut amici inter nos simus ? 
Egon tuam expetam amicitiam ? 
Aut te uisum aut auditum uelim ? 
Si concordabi cum illa , habebi quae tuam senectutem oblectet : respice aetatem tuam . 
Te oblectet , tibi habe . 
Minue uero iram Hoc age : sati iam uerborumst : nisi tu properas mulierem abducere , ego illam eiciam . 
Dixi , Phormio . 
Si tu illam attigeri secu quam dignumst liberam dicam tibi inpingam grandem . 
Dixi Demipho . 
Siquid opu fuerit , heus , domo me . 
Intellego . 
Quanta me cura et sollicitudine adficit gnatus , qui me et se hisce inpediuit nuptiis ! 
Neque mi in conspectum prodit , ut saltem sciam quid de hac re dicat quidue sit sententiae . 
Abi , uise redieritne iam an nondum domum . 
Eo . 
Videti quo in loco res haec siet : quid ago ? 
Dic , Hegio . 
Ego ? 
Cratinum censeo , si tibi uidetur . 
Dic , Cratine . 
Mene uis ? 
Te . 
Ego quae in rem tuam sint ea uelim facias . 
Mihi sic hoc uidetur : quod te absente hic filius egit , restitui in integrum aequomst et bonum , et id impetrabi . 
Dixi . 
Dic nunc , Hegio . 
Ego sedulo hunc dixisse credo ; uerum itast , quot homines tot sententiae : suo quoique mos . 
Mihi non uidetur quod sit factum legibus rescindi posse ; et turpe inceptust . 
Dic , Crito . 
Ego amplius deliberandum censeo : res magnast . 
Numquid nos uis ? 
Fecistis probe : incertior sum multo quam dudum . 
Negant redisse . 
Frater est exspectandus mihi : is quod mihi dederit de hac re consilium , id sequar . 
Percontatum ibo ad portum , quoad se recipiat . 
At ego Antiphonem quaeram , ut quae acta hic sint sciat . 
Sed eccum ipsum uideo in tempore huc se recipere . 
Enimuero , Antipho , multimodis cum istoc animo es uituperandus : itane te hinc abisse et uitam tuam tutandam aliis dedisse ! 
Alios tuam rem credidisti mage quam tete animum aduorsuros ? 
Nam , utut erant alia , illi certe quae nunc tibi domist consuleres , nequid propter tuam fidem decepta poteretur mali . 
Quoius nunc miserae spes opesque sunt in te uno omnes sitae . 
Et quidem , ere , nos iamdudum hic te absentem incusamu qui abieris . 
Te ipsum quaerebam . 
Sed ea causa nihilo mage defecimus . 
Loquere obsecro , quonam in loco sunt res et fortunae meae ? 
Numquid patri subolet ? 
Nil etiam . 
Ecquid spei porrost ? 
Nescio . 
Ah . 
Nisi Phaedria haud cessauit pro te eniti . 
Nil fecit noui . 
Tum Phormio itidem in hac re ut in aliis strenuom hominem praebuit . 
Quid is fecit ? 
Confutauit uerbis admodum iratum senem . 
Eu Phormio ! 
Ego quod potui porro . 
Mi Geta , omnis uos amo . 
Sic habent principia sese ut dico : adhuc tranquilla res est , mansurusque patruom pater est dum huc adueniat . 
Quid eum ? 
Vt aibat , de eius consilio sese uelle facere quod ad hanc rem attinet . 
Quantum metus est mihi uidere huc saluom nunc patruom , Geta ! 
nam per eius unam , ut audio , aut uiuam aut moriar sententiam . 
Phaedria tibi adest . 
Vbinam ? 
Eccum ab sua palaestra exit foras . 
Dorio , audi obsecro Non audio . 
Parumper quin omitte me . 
Audi quod dicam . 
At enim taedet iam audire eadem miliens . 
At nunc dicam quod lubenter audias . 
Loquere , audio . 
Non queo te exorare ut maneas triduom hoc ? 
Quo nunc abis ? 
Mirabar si tu mihi quicquam adferres noui . 
Ei , metuo lenonem nequid Suo sunt capiti . 
Idem ego uereor . 
Nondum mihi credis ? 
Hariolare . 
Sin fidem do ? 
Fabulae ! 
Feneratum istuc beneficium pulchre tibi dices . 
Logi ! 
Crede mi , gaudebi facto : uerum hercle hoc est . 
Somnium ! 
Experire : non est longum . 
Cantilenam eandem canis . 
Tu mihi cognatu , tu parens , tu amicu , tu Garri modo . 
Adeon ingenio esse duro te atque inexorabili ut neque misericordia neque precibu molliri queas ! 
Adeon te esse incogitantem atque inpudentem , Phaedria , me ut phaleratis ducas dictis et meam ductes gratiis ! 
Miseritumst . 
Ei , ueris uincor ! 
Quam uterquest similis sui ! 
Neque Antipho alia quom occupatus esset sollicitudine , tum hoc esse mihi obiectum malum ! 
Ah quid istuc est autem , Phaedria ? 
O fortunatissime Antipho . 
Egone ? 
Quoi quod amas domist . 
Neque cum huiu modi umquam usu uenit ut conflictares malo . 
Mihin domist ? 
Immo , id quod aiunt , auribu teneo lupum ; nam neque quo pacto a me amittam neque uti retineam scio . 
Ipsum istuc mihi in hoc est . 
Heia ne parum leno sies . 
Numquid hic confecit ? 
Hicine ? 
Quod homo inhumanissimus , Pamphilam meam uendidit . 
Quid ? 
Vendidit ? 
Ain ? 
Vendidit ? 
Vendidit . 
Quam indignum facinus , ancillam aere emptam suo ! 
Nequeo exorare ut me maneat et cum illo ut mutet fidem triduom hoc , dum id quod est promissum ab amicis argentum aufero . 
Si non tum dedero , unam praeterea horam ne oppertus sies . 
Optunde . 
Haud longumst id quod orat : Dorio , exoret sine . 
Idem hoc tibi , quod boni promeritu fueris , conduplicauerit . 
Verba istaec sunt . 
Pamphilamne hac urbe priuari sines ? 
Tum praeterea horunc amorem distrahi poterin pati ? 
Neque ego neque tu . 
Di tibi omnes id quod es dignus duint ! 
Ego te compluris aduorsum ingenium meum mensis tuli pollicitantem et nil ferentem , flentem ; nunc contra omnia haec repperi qui det neque lacrumet : da locum melioribus . 
Certe hercle , ego si sati commemini , tibi quidem est olim dies , quam ad dares huic , praestituta . 
Factum . 
Num ego istuc nego ? 
Iam ea praeteriit ? 
Non , uerum haec ei antecessit . 
Non pudet uanitati ? 
Minime , dum ob rem . 
Sterculinum ! 
Dorio , itane tandem facere oportet ? 
Sic sum : si placeo , utere . 
Sicin hunc decipis ? 
Immo enimuero , Antipho , hic me decipit : nam hic me huiu modi scibat esse , ego hunc esse aliter credidi : iste me fefellit , ego isti nihilo sum aliter ac fui . 
Sed utut haec sunt , tamen hoc faciam : cras mane argentum mihi miles dare se dixit : si mi prior tu attuleri , Phaedria , mea lege utar , ut potior sit qui prior ad dandumst . 
Vale . 
Quid faciam ? 
Vnde ego nunc tam subito huic argentum inueniam miser , quoi minu nihilost ? 
Quod , hic si pote fuisset exorarier triduom hoc , promissum fuerat . 
Itane hunc patiemur , Geta , fieri miserum , qui me dudum ut dixti adiuerit comiter ? 
Quin , quom opust , beneficium rursum ei experiemur reddere ? 
Scio equidem hoc esse aequom . 
Age ergo , solu seruare hunc potes . 
Quid faciam ? 
Inuenias argentum . 
Cupio ; sed id unde edoce . 
Pater adest hic . 
Scio ; sed quid tum ? 
Ah dictum sapienti sat est . 
Itane ? 
Ita . 
Sane hercle pulchre suades etiam tu hinc abis ? 
non triumpho , ex nuptiis tuis si nil nanciscor mali , ni etiam nunc me huius causa quaerere in malo iubeas crucem ? 
Verum hic dicit . 
Quid ? 
Ego uobis , Geta , alienu sum ? 
Haud puto ; sed parumne est quod omnibus nunc nobis suscenset senex , ni instigemus etiam ut nullu locu relinquatur preci ? 
Alius ab oculis meis illam in ignotum abducet locum ? 
Hem tum igitur , dum licet dumque adsum , loquimini mecum , Antipho , contemplamini me . 
Quam ob rem ? 
Aut quidnam facturus ? 
Cedo . 
Quoquo hinc asportabitur terrarum , certumst persequi aut perire . 
Di bene uortant quod agas ! 
Pedetemptim tamen . 
Vidi siquid opi potes adferre huic . 
" Siquid " ? 
Quid ? 
Quaere obsecro , nequid plus minusue faxit quod nos post pigeat , Geta . 
Quaero . 
Saluos est , ut opinor ; uerum enim metuo malum . 
Noli metuere : una tecum bona mala tolerabimus . 
Quantum opus est tibi argenti , loquere . 
Solae triginta minae . 
Triginta ? 
Hui percarast , Phaedria . 
Istaec uero uilis est . 
Age age , inuentas reddam . 
O lepidum ! 
Aufer te hinc . 
Iam opust . 
Iam feres : Sed opus est mihi Phormionem ad hanc rem adiutorem dari . 
Praestost : audacissime oneri quiduis inpone , ecferet ; solus est homo amico amicus . 
Eamus ergo ad eum ocius . 
Numquid est quod opera mea uobis opu sit ? 
Nil ; uerum abi domum et illam miseram , quam ego nunc intu scio esse exanimatam metu , consolare . 
Cessas ? 
Nil est aeque quod faciam lubens . 
Qua uia istuc facies ? 
Dicam in itinere : modo te hinc amoue . 
Quid ? 
Qua profectu causa hinc es Lemnum , Chreme , adduxtin tecum filiam ? 
Non . 
Quid ita non ? 
Postquam uidet me eius mater esse hic diutius , simul autem non manebat aetas uirginis meam neglegentiam : ipsam cum omni familia ad me profectam esse aibant . 
Quid illi tam diu quaeso igitur commorabare , ubi id audiueras ? 
Pol me detinuit morbus . 
Vnde ? 
Aut qui ? 
Rogas ? 
Senectus ipsast morbu . 
Sed uenisse eas saluas audiui ex nauta qui illas uexerat . 
Quid gnato optigerit mi Absente audistin , Chreme ? 
Quod quidem me factum consili incertum facit . 
Nam hanc condicionem siquoi tulero extrario , quo pacto aut unde mihi sit dicundum ordinest . 
Te mihi fidelem esse aeque atque egomet sum mihi scibam . 
Ille , si me alienus adfinem uolet , tacebit dum intercedet familiaritas ; sin spreuerit me , plus quam opus est scito sciet . 
Vereorque ne uxor aliqua hoc resciscat mea : quod si fit , ut me excutiam atque egrediar domo id restat ; nam ego meorum solu sum meus . 
Scio ita esse , et istaec mihi res sollicitudinist , neque defetiscar usque adeo experirier donec tibi id quod pollicitus sum effecero . 
Ego hominem callidiorem uidi neminem quam Phormionem . 
Venio ad hominem ut dicerem argentum opus esse , et id quo pacto fieret . 
Vixdum dimidium dixeram , intellexerat : gaudebat , me laudabat , quaerebat senem , dis gratias agebat tempu sibi dari ubi Phaedriae esse ostenderet nihilo minus amicum sese quam Antiphoni . 
Hominem ad forum iussi opperiri : eo me esse adducturum senem . 
Sed eccum ipsum . 
Quis est ulterior ? 
Attat Phaedriae pater uenit . 
Sed quid pertimui autem belua ? 
An quia . 
Quos fallam pro uno duo sunt mihi dati ? 
Commodius esse opinor duplici spe utier . 
Petam hinc unde a primo institi : is si dat , sat est ; si ab eo nil fiet , tum hunc adoriar hospitem Exspecto quam mox recipiat sese Geta . 
Sed patruom uideo cum patre astantem . 
Ei mihi , quam timeo aduentus huiu quo inpellat patrem . 
Adibo hosce : o noster Chreme Salue , Geta . 
Venire saluom uolup est . 
Credo . 
Quid agitur ? 
Multa aduenienti , ut fit , noua hic ? 
Compluria . 
Ita . 
De Antiphone audistin quae facta ? 
Omnia . 
Tun dixeras huic ? 
Facinus indignum , Chreme , sic circumiri ! 
Id cum hoc agebam commodum . 
Nam hercle ego quoque id quidem agitans mecum sedulo inueni , opinor , remedium huic rei . 
Quid , Geta ? 
Quod remedium ? 
Vt abii abs te , fit forte obuiam mihi Phormio . 
Qui Phormio ? 
Is qui istanc Scio . 
Visumst mihi ut eiu temptarem sententiam . 
Prendo hominem solum : " quor non " , inquam " Phormio , uides inter nos sic haec potiu cum bona ut componamu gratia quam cum mala ? 
Eru liberalis est et fugitans litium ; nam ceteri quidem hercle amici omnes modo uno ore auctores fuere ut praecipitem hanc daret " . 
Quid hic coeptat aut quo euadet hodie ? 
" An legibus daturum poenas dices si illam eiecerit ? 
Iam id exploratumst : heia sudabis satis si cum illo inceptas homine : ea eloquentiast . 
Verum pone esse uictum eum ; at tandem tamen non capitis eius res agitur sed pecuniae " . 
Postquam hominem his uerbis sentio mollirier , " soli sumu nunc hic " inquam : " eho quid uis dari tibi in manum , ut erus his desistat litibus , haec hinc facessat , tu molestu ne sies " ? 
Satin illi di sunt propitii ? 
" Nam sat scio , si tu aliquam partem aequi bonique dixeris , ut est ille bonu uir , tria non commutabitis uerba hodie inter uos " . 
Quis te istaec iussit loqui ? 
Immo non potuit meliu peruenirier eo quo nos uolumus . 
Occidi ! 
Perge eloqui . 
A primo homo insanibat . 
Cedo quid postulat ? 
Quid ? 
Nimium ; quantum libuit . 
Dic . 
Si quis daret talentum magnum . 
Immo malum hercle : ut nil pudet ! 
Quod dixi adeo ei : " quaeso , quid si filiam suam unicam locaret ? 
Parui retulit non suscepisse : inuentast quae dotem petat . 
" Vt ad pauca redeam ac mittam illius ineptias , haec denique eiu fuit postrema oratio : " ego " inquit " a principio amici filiam , ita ut aequom fuerat , uolui uxorem ducere ; nam mihi ueniebat in mentem eius incommodum , in seruitutem pauperem ad ditem dari . 
Sed mi opus erat , ut aperte tibi nunc fabuler , aliquantulum quae adferret qui dissoluerem quae debeo : et etiamnunc si uolt Demipho dare quantum ab hac accipio quae sponsast mihi , nullam mihi malim quam istanc uxorem dari " . 
Vtrum stultitia facere ego hunc an malitia dicam , scientem an inprudentem , incertu sum . 
Quid si animam debet ? 
" Ager oppositust pignori ob decem minas " inquit . 
Age age , iam ducat : dabo . 
" Aediculae item sunt ob decem alias . 
" Oiei nimiumst . 
Ne clama : repetito hasce a me decem . 
" Vxori emunda ancillulast ; tum pluscula supellectile opus est ; opus est sumptu ad nuptias : his rebu pone sane " inquit " decem minas " . 
Sescentas perinde scribito iam mihi dicas : nil do . 
Inpuratu me ille ut etiam inrideat ? 
Quaeso , ego dabo , quiesce : tu modo filium fac ut illam ducat nos quam uolumus . 
Ei mihi Geta , occidisti me tuis fallaciis . 
Mea causa eicitur : me hoc est aequom amittere . 
" Quantum potest me certiorem " inquit " face , si illam dant , hanc ut mittam , ne incertus siem ; nam illi mihi dotem iam constituerunt dare " . 
Iam accipiat : illis repudium renuntiet ; hanc ducat . 
Quae quidem illi res uortat male ! 
Opportune adeo argentum nunc mecum attuli , fructum quem Lemni uxori reddunt praedia : ind sumam ; uxori tibi opus esse dixero . 
Geta . 
Hem . 
Quid egisti ? 
Emunxi argento senes . 
Satin est id ? 
Nescio hercle : tantum iussu sum . 
Eho , uerbero , aliud mihi respondes ac rogo ? 
Quid ergo narras ? 
Quid ego narrem ? 
Opera tua ad restim miquidem res redit planissume . 
Vt tequidem omnes di deaeque superi inferi malis exemplis perdant ! 
em siquid uelis , huic mandes , quod quidem recte curatum uelis . 
Ego quid minus utibile fuit quam hoc ulcus tangere aut nominare uxorem ? 
Iniectast spes patri posse illam extrudi . 
Cedo nunc porro : Phormio dotem si accipiet , uxor ducendast domum : quid fiet ? 
Non enim ducet . 
Noui . 
Ceterum quom argentum repetent , nostra causa scilicet in neruom potius ibit . 
Nil est , Antipho , quin male narrando possit deprauarier : tu id quod bonist excerpi , dici quod malist . 
Audi nunc contra : iam si argentum acceperit , ducendast uxor , ut ais , concedo tibi : spatium quidem tandem apparandi nuptias , uocandi sacruficandi dabitur paullulum . 
Interea amici quod polliciti sunt dabunt : inde iste reddet . 
Quam ob rem ? 
Aut quid dicet ? 
Rogas ? 
" Quot res postilla monstra euenerunt mihi ! 
Intro iit in aedis ater alienus canis ; anguis per inpluuium decidit de tegulis gallina cecinit ; interdixit hariolus ; haruspex uetuit ; ante brumam autem noui negoti incipere ! 
" Quae causast iustissima . 
Haec fient . 
Vt modo fiant ! 
Fient : me uide . 
pater exit : abi , dic esse argentum Phaedriae . 
Quietus esto , inquam : ego curabo nequid uerborum duit . 
Hoc temere numquam amittam ego a me quin mihi testis adhibeam . 
Quom dem , et quam ob rem dem commemorabo . 
Vt cautust ubi nil opust ! 
Atque ita opu factost : et matura , dum lubido eadem haec manet ; nam si altera illaec magis instabit , fors sit an nos reiciat . 
Rem ipsam putasti . 
Duc me ad eum ergo . 
Non moror . 
Vbi hoc egeris , transito ad uxorem meam , ut conueniat hanc priu quam hinc abit . 
Dicat eam dare nos Phormioni nuptum , ne suscenseat ; et magis esse illum idoneum qui ipsi sit familiarior ; nos nostro officio nil digressos esse : quantum is uoluerit , datum esse doti . 
Quid tua , malum , id refert ? 
Magni , Demipho . 
Non sat est tuom te officium fecisse si non id fama adprobat : uolo ipsiu quoque uoluntate haec fieri ne se eiectam praedicet . 
Idem ego istuc facere possum . 
Mulier mulieri mage conuenit . 
Rogabo . 
Vbi illas nunc ego reperire possim cogito . 
Quid agam ? 
Quem mi amicum inueniam misera ? 
Aut quoi consilia haec referam ? 
aut unde auxilium petam ? 
Nam uereor era ne ob meum suasum indigne iniuria adficiatur : ita patrem adulescenti facta haec tolerare audio uiolenter . 
Nam quae haec anus est exanimata a fratre quae egressast meo ? 
Quod ut facerem egestas me inpulit , quom scirem infirmas nuptias hasce esse , ut id consulerem , interea uita ut in tuto foret . 
Certe edepol , nisi me animu fallit aut parum prospiciunt oculi , meae autricem gnatae uideo . 
Neque ille inuestigatur , Quid ago ? 
Qui est pater eius . 
Adeo , maneo dum haec quae loquitur mage cognosco ? 
Quodsi eum nunc reperire possim , nil est quod uerear . 
East ipsa : conloquar . 
Quis hic loquitur ? 
Sophrona . 
Et meum nomen nominat ? 
Respice ad me . 
Di obsecro uos , estne hic Stilpo ? 
Non . 
Negas ? 
Concede hinc a foribu paullum istorsum sodes , Sophrona . 
Ne me istoc posthac nomine appellassis . 
Quid ? 
Non obsecro es quem semper te esse dictitasti ? 
St. Quid has metuis fores ? 
Conclusam hic habeo uxorem saeuam . 
Verum istoc de nomine , eo perperam olim dixi ne uos forte inprudentes foris effuttiretis atque id porro aliqua uxor mea rescisceret . 
em istoc pol nos te hic inuenire miserae numquam potuimus . 
Eho dic mihi quid rei tibist cum familia hac unde exis ? 
Vbi illae sunt ? 
Miseram me ! 
Hem quid est ? 
Viuontne ? 
Viuit gnata . 
Matrem ipsam ex aegritudine hac miseram mors consecutast . 
Male factum . 
Ego autem , quae essem anus deserta egens ignota , ut potui nuptum uirginem locaui huic adulescenti harum qui est dominus aedium . 
Antiphonin ? 
em istic ipsi . 
Quid ? 
Duasne uxores habet ? 
An obsecro , unam illequidem hanc solam . 
Quid illam alteram quae dicitur cognata ? 
Haec ergost . 
Quid ais ? 
Composito factumst quo modo hanc amans habere posset sine dote . 
Di uostram fidem , quam saepe forte temere eueniunt quae non audeas optare ! 
Offendi adueniens quicum uolebam et ut uolebam conlocatam amari : quod nos ambo opere maxumo dabamus operam ut fieret , sine nostra cura , maxuma sua cura solu fecit . 
Nunc quid opu facto sit uide : pater adulescenti uenit eumque animo iniquo hoc oppido ferre aiunt . 
Nil periclist . 
Sed per deos atque homines meam esse hanc caui resciscat quisquam . 
Nemo e me scibit . 
Sequere me : intus cetera . 
Nostrapte culpa facimus ut malis expediat esse , dum nimium dici nos bonos studemus et benignos . 
Ita fugias ne praeter casam , quod aiunt . 
Nonne id sat erat , accipere ab illo iniuriam ? 
Etiam argentumst ultro obiectum , ut sit qui uiuat dum aliud aliquid flagiti conficiat . 
Planissime . 
Is nunc praemiumst qui recta praua faciunt . 
Verissime . 
Vt stultissime quidem illi rem gesserimus . 
Modo ut hoc consilio possiet discedi ut istam ducat . 
Etiamne id dubiumst ? 
Haud scio hercle , ut homost , an mutet animum . 
Hem mutet autem ? 
Nescio ; uerum , si forte , dico . 
Ita faciam , ut frater censuit , ut uxorem eius huc adducam , cum ista ut loquatur . 
Tu , Geta , abi prae , nuntia hanc uenturam . 
Argentum inuentumst Phaedriae ; de iurgio siletur ; prouisumst ne in praesentia haec hinc abeat : quid nunc porro ? 
Quid fiet ? 
In eodem luto haesitas ; uorsuram solues , Geta : praesens quod fuerat malum in diem abiit : plagae crescunt , nisi prospicis . 
Nunc hinc domum ibo ac Phanium edocebo nequid uereatur Phormionem aut eius orationem , Agedum , ut soles , Nausistrata , fac illa ut placetur nobis , ut sua uoluntate id quod est faciundum faciat . 
Faciam . 
Pariter nunc opera me adiuues ac re dudum opitulata es . 
Factum uolo . 
Ac pol minu queo uiri culpa quam me dignumst . 
Quid autem ? 
Quia pol mei patris bene parta indiligenter tutatur ; nam ex is praediis talenta argenti bina statim capiebat : uir uiro quid praestat ! 
Bina quaeso ? 
Ac rebu uilioribus multo tamen duo talenta . 
Hui Quid haec uidentur ? 
Scilicet . 
Virum me natam uellem : ego ostenderem , Certo scio . 
Quo pacto Parce sodes , ut possis cum illa , ne te adulescens mulier defetiget . 
Faciam ut iubes . 
Sed meum uirum ex te exire uideo . 
Ehem Demipho , iam illi datumst argentum ? 
Curaui illico . 
Nollem datum . 
Ei uideo uxorem : paene plus quam sat erat . 
Quor nolles , Chreme ? 
Iam recte . 
Quid tu ? 
Ecquid locutus cum istac quam ob rem hanc ducimus ? 
Transegi . 
Quid ait tandem ? 
Abduci non potest . 
Qui non potest ? 
Quia uterque utrique est cordi . 
Quid istuc nostra ? 
Magni . 
Praeterhac cognatam comperi esse nobis . 
Quid ? 
Deliras . 
Sic erit . 
Non temere dico : redii mecum in memoriam . 
Satin sanus es ? 
Au obsecro , uide ne in cognatam pecces . 
Non est . 
Ne nega : patri nomen aliud dictum est : hoc tu errasti . 
Non norat patrem ? 
Norat . 
Quor aliud dixit ? 
Numquamne hodie concedes mihi neque intelleges ? 
Si tu nil narras ? 
Perdi . 
Miror quid hoc siet . 
Equidem hercle nescio . 
Vin scire ? 
At ita me seruet Iuppiter , ut propior illi quam ego sum ac tu homo nemost . 
Di uostram fidem , eamus ad ipsam : una omnis nos aut scire aut nescire hoc uolo . 
Ah . 
Quid est ? 
Itan paruam mihi fidem esse apud te ? 
Vin me credere ? 
Vin sati quaesitum mi istuc esse ? 
Age , fiat . 
Quid illa filia amici nostri ? 
Quid futurumst ? 
Recte . 
Hanc igitur mittimus ? 
Quidni ? 
Illa maneat ? 
Sic . 
Ire igitur tibi licet , Nausistrata . 
Sic pol commodius esse in omnis arbitror quam ut coeperas , manere hanc ; nam perliberali uisast , quom uidi , mihi . 
Quid istuc negotist ? 
Iamne operuit ostium ? 
Iam . 
O Iuppiter , di nos respiciunt : gnatam inueni nuptam cum tuo filio . 
Hem quo pacto potuit ? 
Non sati tutus est ad narrandum hic locus . 
At tu intro abi . 
Heus ne filii quidem hoc nostri resciscant uolo . 
Laetus sum , utut meae res sese habent , fratri optigisse quod uolt . 
Quam scitumst eius modi in animo parare cupiditates quas , quom res aduorsae sient , paullo mederi possis ! 
Hic simul argentum repperit , cura sese expediuit ; ego nullo possum remedio me euoluere ex his turbis quin , si hoc celetur , in metu , sin patefit , in probro sim . 
Neque me domum nunc reciperem ni mi esset spes ostenta huiusce habendae . 
Sed ubinam Getam inuenire possim , ut rogem quod tempu conueniundi patri me capere iubeat ? 
Argentum accepi , tradidi lenoni , abduxi mulierem , curaui propria ut Phaedria poteretur ; nam emissast manu . 
Nunc una mihi res etiam restat quae est conficiunda , otium ab senibus ad potandum ut habeam ; nam aliquot hos sumam dies . 
Sed Phormiost . 
Quid ais ? 
Quid ? 
Quidnam nunc facturust Phaedria ? 
Quo pacto satietatem amoris ait se uelle absumere ? 
Vicissim partis tuas acturus est . 
Quas ? 
Vt fugitet patrem . 
Te suas rogauit rursum ut ageres , causam ut pro se diceres ; nam potaturus est apud me . 
Ego me ire senibus Sunium dicam ad mercatum , ancillulam emptum dudum quam dixit Geta : ne quom hic non uideant me conficere credant argentum suom . 
Sed ostium concrepuit abs te . 
Vide quis egreditur . 
Getast . 
O Fortuna , o Fors Fortuna , quantis commoditatibus , quam subito meo ero Antiphoni ope uostra hunc onerastis diem ! 
Quidnam hic sibi uolt ? 
Nosque amicos eius exonerastis metu ! 
Sed ego nunc mihi cesso qui non umerum hunc onero pallio atque hominem propero inuenire , ut haec quae contigerint sciat . 
Num tu intellegi quid hic narret ? 
Num tu ? 
Nil . 
Tantundem ego . 
Ad lenonem hinc ire pergam : ibi nunc sunt . 
Heus Geta ! 
em tibi : num mirum aut nouomst reuocari , cursum quom institeris ? 
Geta . 
Pergit hercle . 
Numquam tu odio tuo me uinces . 
Non manes ? 
Vapula . 
Id quidem tibi iam fiet nisi resisti . 
Verbero . 
Familiariorem oportet esse hunc : minitatur malum . 
Sed isne est quem quaero an non ? 
Ipsust , congredere actutum . 
Quid est ? 
Omnium quantumst qui uiuont hominum homo ornatissime ! 
Nam sine controuorsia ab dis solu diligere , Antipho . 
Ita uelim ; sed qui istuc credam ita esse mihi dici uelim . 
Satine est si te delibutum gaudio reddo ? 
Enicas . 
Quin tu hinc pollicitationes aufer et quod fers cedo . 
Oh tu quoque aderas , Phormio ? 
Aderam . 
Sed tu cessas . 
Accipe , em : ut modo argentum tibi dedimus apud forum , recta domum sumu profecti ; interea mittit eru me ad uxorem tuam . 
Quam ob rem ? 
Omitto proloqui ; nam nil ad hanc rem est , Antipho . 
Vbi in gynaeceum ire occipio , puer ad me adcurrit Mida , pone reprendit pallio , resupinat : respicio , rogo quam ob rem retineat me : ait esse uetitum intro ad eram accedere . 
" Sophrona modo fratrem huc " inquit " senis introduxit Chremem " eumque nunc esse intu cum illis . 
Hoc ubi ego audiui , ad fores suspenso gradu placide ire perrexi accessi astiti , animam compressi , aurem admoui : ita animum coepi attendere , hoc modo sermonem captans . 
Eu Geta ! 
Hic pulcherrimum facinus audiui : itaque paene hercle exclamaui gaudio . 
Quod ? 
Quodnam arbitrare ? 
Nescio . 
Atqui mirificissimum : patruo tuos est pater inuentu Phanio uxori tuae . 
Hem quid ais ? 
Cum eius consueuit olim matre in Lemno clanculum . 
Somnium ! 
Vtine haec ignoraret suom patrem ? 
Aliquid credito , Phormio , esse causae . 
Sed censen me potuisse omnia intellegere extra ostium intu quae inter sese ipsi egerint ? 
Atque ego quoque inaudiui illam fabulam . 
Immo etiam dabo quo mage credas : patruos interea inde huc egreditur foras : haud multo post cum patre idem recipit se intro denuo : ait uterque tibi potestatem eius adhibendae dari . 
Denique ego sum missu te ut requirerem atque adducerem . 
em quin ergo rape me : quid cessas ? 
Fecero . 
Heus Phormio , uale . 
Vale , Antipho . 
, ita me di ament , factum : gaudeo . 
Tantam fortunam de inprouiso esse his datam ! 
summa eludendi occasiost mihi nunc senes et Phaedriae curam adimere argentariam , ne quoiquam suorum aequalium supplex siet . 
Nam idem hoc argentum , ita ut datumst , ingratiis ei datum erit : hoc qui cogam re ipsa repperi . 
Nunc gestu mihi uoltusque est capiundus nouos . 
Sed hinc concedam in angiportum hoc proxumum , inde hisce ostendam me , ubi erunt egressi foras . 
Quo me adsimularam ire ad mercatum , non eo . 
Dis magnas merito gratias habeo atque ago quando euenere haec nobis , frater , prospere . 
Quantum potest nunc conueniundust Phormio , priu quam dilapidat nostras triginta minas ut auferamu . 
Demiphonem si domist uisam ut quod At nos ad te ibamu , Phormio . 
De eadem hac fortasse causa ? 
Ita hercle . 
Credidi : quid ad me ibati ? 
Ridiculum . 
Verebamini ne non id facerem quod recepissem semel ? 
Heus quanta quanta haec mea paupertas est , tamen adhuc curaui unum hoc quidem , ut mi esset fides . 
Estne ita uti dixi liberalis ? 
Oppido . 
Idque ad uos uenio nuntiatum , Demipho , paratum me esse : ubi uoltis , uxorem date . 
Nam omnis posthabui mihi res , ita uti par fuit , postquam id tanto opere uos uelle animum aduorteram . 
At hic dehortatus est me ne illam tibi darem : " nam qui erit rumor populi " inquit " si id feceris ? 
Olim quom honeste potuit , tum non est data : eam nunc extrudi turpest . 
" Ferme eadem omnia quae tute dudum coram me incusaueras . 
Satis superbe inluditis me . 
Qui ? 
Rogas ? 
Quia ne alteram quidem illam potero ducere ; nam quo redibo ore ad eam quam contempserim ? 
( " Tum autem Antiphonem uideo ab sese amittere inuitum eam " inque ) . 
Tum autem uideo filium inuitum sane mulierem ab se amittere . 
Sed transi sodes ad forum atque illud mihi argentum rursum iube rescribi , Phormio . 
Quodne ego discripsi porro illis quibu debui ? 
Quid igitur fiet ? 
Si uis mi uxorem dare quam despondisti , ducam ; sin est ut uelis manere illam apud te , dos hic maneat , Demipho . 
Nam non est aequom me propter uos decipi , quom ego uostri honori causa repudium alterae remiserim , quae doti tantundem dabat . 
I in hinc malam rem cum istac magnificentia , fugitiue ? 
Etiamnunc credi te ignorarier aut tua facta adeo ? 
Irritor . 
Tune hanc duceres si tibi daretur ? 
Fac periclum . 
Vt filius cum illa habitet apud te , hoc uostrum consilium fuit . 
Quaeso quid narras ? 
Quin tu mi argentum cedo . 
Immo uero uxorem tu cedo . 
In ius ambula . 
Enimuero si porro esse odiosi pergitis Quid facies ? 
Egone ? 
Vos me indotatis modo patrocinari fortasse arbitramini : etiam dotatis soleo . 
Quid id nostra ? 
Nihil . 
Hic quandam noram quoius uir uxorem . 
Hem . 
Quid est ? 
Lemni habuit aliam , Nullu sum . 
Ex qua filiam suscepit ; et eam clam educat . 
Sepultu sum . 
Haec adeo ego illi iam denarrabo . 
Obsecro , ne facias . 
Oh tune is eras ? 
Vt ludos facit ! 
Missum te facimu . 
Fabulae ! 
Quid uis tibi ? 
Argentum quod habes condonamu te . 
Audio . 
Quid uos , malum , ergo me sic ludificamini inepti uostra puerili sententia ? 
nolo uolo ; uolo nolo rursum ; cape cedo ; quod dictum indictumst ; quod modo erat ratum inritumst . 
Quo pacto aut unde hic haec resciuit ? 
Nescio ; nisi me dixisse nemini certo scio . 
Monstri , ita me di ament , simile . 
Inieci scrupulum . 
Hem hicine ut a nobis hoc tantum argenti auferat tam aperte inridens ? 
Emori hercle satius est . 
animo uirili praesentique ut sis para . 
Vides peccatum tuom ! 
Esse elatum foras neque iam id celare posse te uxorem tuam : nunc quod ipsa ex aliis auditura sit , Chreme , id nosmet indicare placabilius est . 
Tum hunc inpuratum poterimus nostro modo ulcisci . 
Attat nisi mi prospicio , haereo . 
Hi gladiatorio animo ad me adfectant uiam . 
At uereor ut placari possit . 
Bono animo es : ego redigam uos in gratiam , hoc fretus , Chreme , quom e medio excessit unde haec susceptast tibi . 
Itan agiti mecum ? 
Satis astute adgredimini . 
Non hercle ex re istius me instigasti , Demipho . 
Ain tu ? 
Vbi quae lubitum fuerit peregre feceris neque huius sis ueritu feminae primariae quin nouo modo ei faceres contumeliam , uenias nunc precibu lautum peccatum tuom ? 
Hisce ego illam dictis ita tibi incensam dabo ut ne restinguas lacrumis si exstillaueris . 
Malum quod isti di deaeque omnes duint ! 
Tantane adfectum quemquam esse hominem audacia ! 
Non hoc publicitu scelus hinc asportarier in solas terras ! 
In id redactu sum loci ut quid agam cum illo nesciam prorsum . 
Ego scio : in ius eamus . 
In ius ? 
Huc , siquid lubet . 
Adsequere , retine dum ego huc seruos euoco . 
Enim nequeo solus : accurre . 
Vna iniuriast tecum . 
Lege agito ergo . 
Alterast tecum , Chreme . 
Rape hunc . 
Sic agitis ? 
Enimuero uocest opus : Nausistrata , exi ! 
Os opprime inpurum : uide quantum ualet . 
Nausistrata ! 
Inquam . 
Non taces ? 
Taceam ? 
Nisi sequitur , pugnos in uentrem ingere . 
Vel oculum exclude : est ubi uos ulciscar probe . 
Qui nominat me ? 
Hem quid istuc turbaest , obsecro , mi uir ? 
Ehem quid nunc obstipuisti ? 
Quis hic homost ? 
Non mihi respondes ? 
Hicine ut tibi respondeat , qui hercle ubi sit nescit ? 
Caue isti quicquam creduas . 
Abi , tange : si non totu friget , me enica . 
Nil est . 
Quid ergo ? 
Quid istic narrat ? 
Iam scies : ausculta . 
Pergin credere ? 
Quid ego obsecro huic credam , qui nil dixit ? 
Delirat miser timore . 
Non pol temerest quod tu tam times . 
Egon timeo ? 
Recte sane : quando nil times . 
Et hoc nil est quod ego dico , tu narra . 
Scelus , tibi narret ? 
Ehe tu , factumst abs te sedulo pro fratre . 
Mi uir , non mihi narras . 
At Quid " at " ? 
Non opus est dicto . 
Tibi quidem ; at scito huic opust . 
In Lemno . 
Hem quid ais ? 
Non taces ? 
Clam te . 
Ei mihi ! 
Vxorem duxit . 
Mi homo , di melius duint ! 
Sic factumst . 
Perii misera ! 
Et inde filiam suscepit iam unam , dum tu dormis . 
Quid agimus ? 
Pro di inmortales , facinu miserandum et malum ! 
Hoc actumst . 
An quicquam hodiest factum indignius ? 
Qui mi , ubi ad uxores uentumst , tum fiunt senes ! 
Demipho , te appello : nam cum hoc ipso distaedet loqui : haecin erant itiones crebrae et mansiones diutinae Lemni ? 
Haecin erat ea quae nostros minuit fructus uilitas ? 
Ego , Nausistrata , esse in hac re culpam meritum non nego ; sed ea qui sit ignoscenda . 
Verba fiunt mortuo . 
Nam neque neglegentia tua neque odio id fecit tuo . 
Vinolentu fere abhinc annos quindecim mulierculam eam compressit unde haec natast ; neque postilla umquam attigit . 
Ea mortem obiit , e medio abiit qui fuit in re hac scrupulus . 
Quam ob rem te oro , ut alia facta tua sunt , aequo animo hoc feras . 
Quid ego aequo animo ? 
Cupio misera in hac re iam defungier ; sed quid sperem ? 
Aetate porro minu peccaturum putem ? 
Iam tum erat senex , senectus si uerecundos facit . 
An mea forma atque aetas nunc magis expetendast , Demipho ? 
quid mi hic adfers quam ob rem exspectem aut sperem porro non fore ? 
Exsequias Chremeti quibus est commodum ire , em tempus est . 
Sic dabo : age nunc , Phormionem qui uolet lacessito : " faxo tali sum mactatum atque hic est infortunio " . 
Redeat sane in gratiam iam : supplici satis est mihi . 
Habet haec ei quod , dum uiuat , usque ad aurem ogganniat . 
At meo merito credo . 
Quid ego nunc commemorem , Demipho , singulatim qualis ego in hunc fuerim ? 
Noui aeque omnia tecum . 
Merito hoc meo uidetur factum ? 
Minime gentium . 
Verum iam , quando accusando fieri infectum non potest , ignosce ; orat confitetur purgat : quid uis amplius ? 
Enimuero priuquam haec dat ueniam , mihi prospiciam et Phaedriae . 
Heus Nausistrata , priuquam huic respondes temere , audi . 
Quid est ? 
Ego minas triginta per fallaciam ab illoc abstuli : eas dedi tuo gnato : is pro sua amica lenoni dedit . 
Hem quid ais ? 
Adeo hoc indignum tibi uidetur , filius homo adulescens si habet unam amicam , tu uxores duas ? 
Nil pudere ! 
Quo ore illum obiurgabi ? 
Responde mihi . 
Faciet ut uoles . 
Immo ut meam iam scias sententiam , neque ego ignosco neque promitto quicquam neque respondeo priuquam gnatum uidero : eius iudicio permitto omnia : quod is iubebit faciam . 
Mulier sapiens es , Nausistrata . 
Sati tibin est ? 
Immo uero pulchre discedo et probe et praeter spem . 
Tu tuom nomen dic quid est . 
Mihin ? 
Phormio : uostrae familiae hercle amicus et tuo summu Phaedriae . 
Phormio , at ego ecastor posthac tibi quod potero , quae uoles faciamque et dicam . 
Benigne dici . 
Pol meritumst tuom . 
Vin primum hodie facere quod ego gaudeam , Nausistrata , et quod tuo uiro oculi doleant ? 
Cupio . 
Me ad cenam uoca . 
Pol uero uoco . 
Eamus intro hinc . 
Fiat . 
Sed ubist Phaedria iudex noster ? 
Iam hic faxo aderit . 
Vos ualete et plaudite ! 
