Ad boum morbum salem tritum per cornu cum vino in potionem dabis . 
Boves morbus ne noceat , dato tres micas salis , terna lauri folia et totidem porri sectivi , ulpici et alii ternas spicas , turis grandis grana terna , herbae Sabinae herbas ternas , rutae cauliculos ternos , sambuci . 
. . , carbones ternos . 
Haec omnia sub divo caeli per triduum ex eadem potione dato , adiecto scilicet vino . 
Quod ita partieris , ut aequas potiones per triduum accipiat . 
Sane is , qui dabit , sublime stet et vaso ligneo infundat in os , deiciat in gutture . 
Boves si aegrotare coeperint , dato continuo ovum gallinacium , quod crudum integro facito ut devoret : postero die caput ulpici alii . 
. . Bos si aegrotat , cotidie ei dato unam heminam vini et exerce bene vivere medium . 
Si aegrotat , herbam centauream contritam ex vino infunde per cornum . 
Bos si aegrotat , muriam salsamenti optimam et malum terrae , aquae sext . 
, aceti , sil , rutam conterito et labris perfricato ; vel radicem herbae personaciae conterito et primo die dato unc . 
I vinique sext . 
I et aquae . 
Bos si aegrotat , iunci radicem decoques et per cornum dabis . 
Ad tussim boum . 
Bos si tussiet aut si suspirabit , terrae malum , ovum crudum et adipem suillum et vinum vetus ( adipem tamen prius liquefacito et dato ) bibat ; vel marrubium cum vino datur . 
Si bos collum subtorserit , ebulo contrito perunguitur saepe vel medulla taurina , prius tamen axungia perfricato . 
Si in collo nervi laboraverint , sumito corticem novam de subero , comburito ut carbones fiant , et terito ex vino veteri et axungia bene inter se commixto et perfricato . 
Si collo pili saepius defluunt , ulmi vernaculi radicem ex vino decoquito ad tertias et eo , cum opus non faciet , saepius perunguito vel adipe ursina vel medulla taurina , prius tamen axungia perfricato . 
Ad intestinorum dolorem . 
Si bovi intestina dolebunt , sumito vini sext . 
III et olei hemin . 
et permixtum per cornum et curat remediabitur . 
Item aliud : salis pugnum et cepae capita X pariter conterito et in offae modum reficito , eam in anum bovis inicito et fac eum arare continuo folli et sanus erit . 
Ad scabiem boum . 
Scabies bobis neves , et erbam si satrum tundes , et ex eo pecus lavabis ; et ex aqua , in qua lupini decocti fuerint , nihilominus lavabis . 
Bobus et ceteris pecoribus scabiem ut discutias , intibum silvaticum conteris et perunguis . 
Bos aut asinum si eosdem morbos inciderint , sumito scillam aut ramni radicem , id est spinam albam quam tenerrimam , et in aquam infundito , quam per dies XIV bibat ; unde expurgabuntur et sanitas consequitur . 
Ad sanguisugam . 
Hirudinem si bos devoraverit , cimicem conteres et ad nares eius admovebis : statim eicies . 
Ad fastidium . 
Bos si non rumigat , salicis folia aut corticem eius viridissimam contundito , et in eo sext . 
vini addito et olei partem quartam , in se bene misceto et per cornum bovi infundito . 
Intestinum enim movit ut pedere non cesset ; enovit sanabitur . 
Potio iumentorum . 
Iumenta sic potionabis : stercus leporinum et cepam siccam cum vino conterito et per cornu dato . 
Iumentum ruscones si habebit , alium cum axungia conteris et dabis ; aegri des remedium feniculi cum cepa conteris et potionabis . 
Iumenta si crocinabuntur , marrubium et axungiam conteris et in vino dabis . 
Ad glandulas iumentorum : luna XIV mane , antequam manus laves , iumento omnia impedimenta tollis , et manus sinistrae digito medicinali de glandula adprehendis et haec dicis : senti precante : nec lapis lanam feri nec lumbricos oculos habet nec mula parit : utriculum cossia herpiosum arbor fuit manu humana haec ipsa concisa est , carbo factus est et si tuber , si panus evala subula neceris nec radices agas . 
Hoc semel dices . 
Si iumentum stercus gallinacium comederit , brassicam agrestem terito cum oleo et aceto , dato bibat per cornum . 
Ad abundantiam sanguinis genestam viridem conterito et eam in vino sive in aqua permixtam dato per cornum . 
Ad infirmitatem iumentorum . 
Iumentum si male habuerit , cineris lixivae cyatos VIII , olei cyatos VI consubige et in se et dat bibat per cornum , et currat ne minus horas aut . 
. . Seniores ut bene valeant : oponacis unc . 
I conteris , ex vino dabis potionem . 
Ad scabiem iumentorum : Arabis bituminis po . 
III , sulfuris po . 
II , picis liquidae po . 
VI , picem , mentam , oleum mitte in ollam integram , sine quiescat . 
Dein superinfricato , qui et trita erunt , et quae soleta , adice bitumen , sulfur nigro et ita infunde , sed diligenter coques , ne ferveat , sed leni igni vel carbonibus calefacito et removes ab igne et colas ac resolutum prius aceto admiscebis . 
Hoc medicamento perunguis iumenta alternis diebus ne plus bis aut quater . 
Ad pituitas anisi unc . 
III , benetoris dabis cum vino permixtos cyatos VI ad cornum . 
Ex quo medicamento etiam per sinistram narem duas dragmas infundis . 
Item aliud : stercoris scrofini pulverem contritum diligenterque cribratum studiose servabis , ut si quando iumento pituita molesta erit , ex confecto pulvere cum vino veteri , quantum videtur posse sufficere , per cornum deicias , et sanabitur statim . 
Ad stranguriam . 
Si quod iumentum cuiuslibet generis stranguriam patitur , de sinistra manica tunicae peduculum eximis eumque in aureum equi sinistram conicies , continuo sanabis . 
Sed cum hoc facies , peduculum omnino non nomines . 
Ad morsum muris aranei . 
Si quod iumentum mus caecus morderit , acetum acrum bene cum orbita infundito et consubigis et sic tollis , et inde acu ferrea morsum bene compungito et supra dicta terra confricato . 
Hoc per triduum facito , et cornu cervino suffumigato . 
Ad vermes necandos scillae sucum instillato et pice liquida tangito . 
Ad pedes attritos . 
Boves si pedes adtriverint , priusquam in viam mittas , pice liquida cornua perunguito . 
Famicem si boves habuerint , sale et aceto diligenter eluito , posa aeris flos contritum commixtum cum axungia vel alumine solo vel galla cum alumine . 
