Territorii [ aeque ] iuris controversia agitatur , quotiens propter exigenda tributa de possessione litigatur , cum dicat una pars in sui eam fine territorii constitutam , et altera e contrario similiter . 
Quae res [ haec autem controversia ] territorialibus est finienda terminibus , nam invenimus saepe in publicis instrumentis significanter inscripta territoria ita ut EX COLLICULO QUI APPELLATUR ILLE , AD FLUMEN ILLUD , ET PER FLUMEN ILLUD AD RIVUM ILLUM aut VIAM ILLAM , ET PER VIAM ILLAM AD INFIMA MONTIS ILLIUS , QUI LOCUS APPELLATUR ILLE , ET INDE PER IUGUM MONTIS ILLIUS IN SUMMUM ET PER SUMMUM MONTIS PER DIVERGIA AQUAE AD LOCUM QUI APPELLATUR ILLE , ET INDE DEORSUM VERSUS AD LOCUM ILLUM , ET INDE AD COMPITUM ILLIUS , ET INDE PER MONUMENTUM ILLIUS AD locum unde primum coepit scriptura esse . 
Quotiens quid inter vicinos extiterit quaestionis , ab agrimensoribus promptius hoc quaerendum . 
Primum antiquis mensuris quemadmodum tenuerint aut teneant , ostendant vicinae possessiones , quae sine lite possideri videntur , ut quaeratur quo genere definitio vicinorum perseverat . 
Eadem quasi magistra sit eorum , quae [ est ] in quaestione sunt : considerent , si cavis , si superciliis , clivis , marginibus , ante missis arboribus , ita ut ipsa , vicinitas terminatur , ut et his quae in quaestionem veniunt praestet exemplum . 
Sed si cava defecerit aut supercilium , cliuus , margo , arbores ante missae , solent termini occurrere . 
Qui lapides qua longiores sunt quam qua latiores , sequendi , hoc est aut si cursum dirigunt linearem aut si gamma faciunt ; et transversi opponuntur , ut quam longitudinem fecerint , hanc ut limitem sequantur . 
Sed ipsa positio terminorum pro regionibus inmutatur : aut Tiburtini usque ad finem ex ordine de omni parte dolati ( nam si superior pars tantum dolata est et inferior subtus inpolita derelicta , cippus nominandus est monumentalis esse , non terminalis ) ; aut ; silices pro sua natura ponuntur igniferique [ aut ] lapides , ut de Tiburtinis dictum est , per longitudinem . 
Iudicanti si petrae naturales occurrunt , ipsae naturales petrae pro signis habentur : sed de ipsis exceptae aut decus habent aut lineas . 
Sub terminis signa solent ; esse ; , quae sunt in imo posita , eaque exquiri iubent , qui artes ediderunt . 
Ante missae vero arbores solent etiam plagatam antiquitus inflexuosam similem corticibus ostendere cicatricem : licet hae terebris foratam etiam , tornatis intro missis , sicut scriptum a veteribus , habere dicantur . 
Sunt etiam et coronae plerumque ; e ; vepribus quae limitibus serviunt ; quarum et initium considerari oportet et finem et , ut diximus , aliorum locorum similitudo vicinorum si talibus definitur . 
Solent etiam arbores olivarum , quotiens in utroque agro sunt vel utriusque vicinae , ordines non habere ad unam lineam constitutos : ut cum sibi non consentiunt lineae , utriusque agri dominium sui iuris esse testentur . 
Sunt et caesurarum et culturae discrimina , quae cum discripserint , non unius qualitatis possessionem ostendunt sed dividi omnia pollicentur . 
Divergia aquarum etiam pro limitibus occurrunt . 
haec enim vetustas illi quae indagaret iniunxit . 
Nam de qualitatibus , antiquitatibus , possessionibus , territoriis , terminibus , signis et his similibus considerandum est , ab origine quemadmodum tenuerint [ coeperint ] : deinde aliquid usque ad nostram aetatem descenderit aut permaneat , opus est exquiri . 
Qualitas in has species dividitur , ut extremitatibus concludentibus aut quadrata sit aut circa flexa aut cuneata aut triangularis aut modo curvis anfracta in flexuram , modo in rectum dirigentibus lineis porrecta , modo artiore latitudine longior , modo minore longitudine prolixior . 
Quorum pleraque mensuris conprehenduntur . 
Ex antiquitate recipiunt hoc [ est ] , ut et nominibus vetustis utantur , ut vectigalis ager virginum Vestae , et aris templis sepulchris et his similibus . 
Quin etiam usui [ hoc est incepto et incrementis ] artis ordinem naturalium rerum substituunt et geometricae exercitationi subducunt saepe ; credo , ut vetustatem reservent speciebus . 
Aliqua quoque cum de agri qualitate aut incurvi aut angularis excurrunt et a directis lineis discerpuntur , subsiciva appellantur , hoc est quae a subsecantibus lineis remanent , naturam extremitatum servantia . 
Quae cum velut communis iuris aut publici essent , possessionibus vicinis tunc Domitianus imp . 
Profudit , hoc est ut laciniis arcifinalem vel occupatoriam licentiam tribueret . 
Arcifinales agri dicuntur qui arcendo , hoc est prohibendo , vicinum nomen acceperunt . 
Occupatorii vero ideo hoc [ est ] vocabulo utuntur , quod , vicini urbium populi seu possessores , cum adhuc nihil limitibus terminaretur , praesumptione certaminis cum de locis adversum se repugnantes agerent , quo usque pulsi vel cederent vel restitissent , victoriae terminus fieret , victos aut praesidium collis aut rivi interstitium aut fossae munimen resistere pateretur et hoc genere naturae aut cursus docti securae perpetuitatem possessionis efficerent . 
Quaestorii autem dicuntur agri , quos populus Romanus devictis pulsisque hostibus possedit , mandavitque quaestoribus ut eos venderent . 
Quae centuriae nunc appellantur , id est plinthides , hoc est laterculi . 
Eosdem in quinquagenis iugeribus quadratos cluserunt limitibus , atque ita certum cuique modum vendiderunt . 
Quibus agris sunt condiciones uti p . 
R . 
Praestituit ; quod etiam praestitutum observant . 
Vetustas tamen longi temporis plerumque paene similem reddidit occupatorum agrorum condicionem : constat enim non universos parvisse legibus quas a venditoribus suis acceperant . 
Vectigales autem agri sunt obligati , quidam rei publicae populi Romani , quidam coloniarum aut municipiorum aut civitatium aliquarum . 
Qui et ipsi plerique ad populum Romanum pertinentes ex hoste capti partitique ac divisi sunt per centurias , ut adsignarentur militibus , quorum vitute capti erant , amplius quam destinatio modi quamve militum exigebat numerus : qui superfuerant agri , vectigalibus subiecti sunt , alii per annos quinos , alii vero mancipibus ementibus , id est conducentibus in annos centenos , plures vero finito illo tempore iterum veneunt locanturque ita ut vectigalibus est consuetudo . 
In quo tamen genere agrorum sunt aliquibus nominatim redditae possessiones , qui id habeant inscriptum in formis , quantum cuique eorum restitutum sit . 
Hi agri qui redditi sunt , non obligantur vectigalibus , quoniam scilicet prioribus dominis redditi sunt . 
Mancipes autem , qui emerunt lege dicta ius vectigalis , ipsi per centurias locaverunt aut vendiderunt proximis quibusque possessoribus . 
In his igitur agris quaedam loca propter asperitatem aut sterilitatem non invenerunt emptores . 
Itaque in formis locorum talis adscriptio , id est IN MODUM CONPASCUAE , aliquando facta est , et TANTUM CONPASCUAE ; quae pertinerent ad proximos quosque possessores , qui ad ea attingunt finibus suis . 
Quod genus agrorum , id est conpascuorum , etiam nunc in adsignationibus quibusdam incidere potest . 
Virginum quoque Vestalium et sacerdotum quidam agri vectigalibus redditi sunt locatim . 
Quorum agrorum formae , ut comperi , plerumque habent quendam modum adscriptum : sed in his extremis lineis conprehensae sunt formae , sine ulla quidem norma rectoque angulo . 
Solent vero et hi agri accipere per singula lustra mancipem : sed et annua conductione solent locari . 
Divisi et adsignati agri sunt qui veteranis aliisve personis per centurias certo modo adscripto aut dati sunt aut redditi quive veteribus possessoribus redditi commutatique pro suis sunt . 
Hi agri leges accipiunt ab his qui veteranos deducunt , et ita propriam observationem eorum lex data praestat . 
In his agris [ sed ] et subsiciva sunt ; et aliquando compascua , sicut in his qui vectigalibus serviunt , et in hoc genere sunt ; quaedam autem vectigalia , quae intra perticam in eam regionem conprehensa sunt . 
Aut siquid superfuit quod non adsignaretur , reservatum aut redditum relocatum est cuiquam coloniae . 
Hi autem quibus adsignati sunt , deducebantur intra centuriationem : et quae superfuerant subsiciva his concessa sunt , id est eorum rei publicae , ex quorum territorio sumpserant agros , ita ut in eos quos donaverant r . 
P. Agros , et in eos qui redditi erant veteribus possessoribus , iuris dictio salva esset eis , ex quorum territorio sumpti erant agri . 
Ergo omnium coloniarum municipiorumque leges semper respiciendae erunt , itemque exquirendum nequid post legem datam aliquid , ut supra dixi , commentariis aut epistulis aut edictis adiectum est aut ablatum . 
Sed et haec meminerimus in legibus saepe inveniri , cum ager est centuriatus ex alieno territorio paratusque ut adsignaretur , inscriptum QUOS AGROS , QUAE LOCA QUAEVE AEDIFICIA , INTRA FINES puta ILLOS ET INTRA FLUMEN ILLUD , INTRA VIAM ILLAM , DEDERO ADSIGNAVERO , IN EIS AGRIS IURIS DICTIO COHERCITIOQUE ESTO COLONIAE ILLIUS , cuius civibus agri adsignabuntur . 
volunt quidam sic interpretari , quidquid intra fines supra memoratos fuerit , id iuris dictioni coloniae accedat . 
Quod non debet fieri . 
Neque enim acceptum aliud defendi potest iuris dictioni coloniae , quam quod datum adsignatumque erit . 
Alioquin saepe et intra fines dictos et oppidum est aliquod ; quod cum in sua condicione remaneat , eidem est in id ipsum ius , quoi ante fuit : ita illa interpretatione oppidum civesque coloniae pariter adsignaret . 
Sed nec fuisset necesse in legibus ita complecti QUOS AGROS , QUAE LOCA QUAEVE AEDIFICIA , si universa regio , quae cancellata erat , coloniae iuris dictioni accederet : dixisset enim INTRA FINEM ILLUM ET FLUMEN ILLUD ET VIAM ILLAM IURIS DICTIO COHERCITIOQUE ESTO COLONIAE ILLIUS . 
Ita excipitur id quod non adsignatum est vocaturque subsiciuum . 
Ergo , ut saepius repetam , hoc ait , QUOS AGROS , QUAE LOCA QUAEVE AEDIFICIA DEDERO ADSIGNA VERO , IN EIS IURIS DICTIO COHERCITIOQUE ESTO [ COLONORUM ] COLONIAE ILLIUS , quoius civibus adsignati erunt agri . 
Item quidam putaverunt , quod iam supra quidem dixeram , sed iterum repetendum arbitror , ut eis agris , qui redditi sunt veteribus possessoribus , iuris dictio esset coloniae eius , cuius cives agros adsignatos accipiebant . 
Non autem videtur ; quoniam ait , ut dixi , in lege QUOS AGROS , QUAE LOCA QUAEVE AEDIFICIA DEDERO ADSIGNAVERO , IN EIS IURIS DICTIO COHERCITIOQUE ESTO , quo veterani deducti sunt , quibus hi agri adsignati sunt . 
Alioquin , cum ceteros possessores expelleret et pararet agros quos divideret , quos dominos in possessionibus suis remanere passus est , eorum condicionem mutasse non videtur : nam neque cives coloniae accedere iussit . 
Hoc quoque aspiciendum erit , quod aliquibus locis inveni , ut cum ex alieno territorio sumpsisset agros quos adsignaret , proprietatem [ quidem ] daret scilicet cui adsignabat , sed territorio , intra quod adsignabat , ius non auferret . 
Sunt quoque quaedam divi Augusti edicta , quibus significat , quotiens ex alienis territoriis agros sumpsisset et adsignasset veteranis , nihil aliud ad coloniae iuris dictionem pertineat quam quod veteranis datum adsignatumque sit . 
Ita non semper quidquid centuriatum erit ad coloniam accedit , sed id tantum quod datum adsignatumque fuerit . 
Sunt nihilo minus quaedam municipia , quibus extra murum nulla sit iuris dictio . 
Fluminum autem modus in aliquibus regionibus intra centurias exceptus est , id est adscriptum FLUMINI TANTUM , quod alveus occuparet . 
Aliquibus vero regionibus non solum quod alveus occuparet , sed etiam agrorum aliquem modum flumini adscripsit , quoniam torrens violentior excedit frequenter circa alveum centurias . 
Illud vero observandum , quod semper auctores divisionum sanxerunt , uti quaecumque loca sacra , sepulchra , delubra , aquae publicae ac vicinales , fontes fossaeque publicae vicinalesque essent , item siqua conpascua , quamvis agri dividerentur , ex omnibus eiusdem condicionis essent cuius ante fuissent . 
Adiectumque ius , ut et limites , id est decumani et cardines , aperti populo essent . 
Et statuerunt decimanos et cardines maximos patentiores ceteris esse , quintarios autem et subruncivos minime patentes , non minus tamen quam qua vehiculo iter agi possit . 
In quibusdam regionibus cum limites late patere iuberent , modus eorum limitum in adsignationem non venit . 
Saepe enim et viarum publicarum per centurias modus exceptus est . 
Item sanxerunt , sicubi limites in aedificium aliquod inciderint , is cuius aedificium esset daret iter populo idoneum per agrum suum , quod semper esset pervium . 
In quorundam vero villis , qua limites transeunt , ianuae sunt semper patentes praestantesque populo iter . 
Nuper ecce quidam evocatus Augusti , vir militaris disciplinae , professionis quoque nostrae capacissimus , cum in Pannonia agros veteranis ex voluntate et liberalitate imperatoris Traiani Augusti Germanici adsignaret , in aere , id est in formis , non tantum modum quem adsignabat adscripsit aut notavit , sed et extrema linea unius cuiusque modum comprehendit : uti acta est mensura adsignationis , ita inscripsit longitudinis et latitudinis modum . 
Quo facto nullae inter veteranos lites contentionesque ex his terris nasci potuerunt . 
Namque antiqui plurimum videbantur praestitisse , quod extremis in finibus divisionis non plenis centuriis modum formis adscripserunt . 
paret autem quantum hoc plus sit , quod , ut supra dixi , singularum adsignationum longitudinem inscripserit , subsicivorumque quae in ceteris regionibus loca ab adsignatione discerni non possunt , posse effecerit diligentia et labore suo . 
Unde nulla quaestio est , quia , ut supra dixi , adsignationem extrema quoque linea demonstravit . 
Hoc quoque non praetermittam , quod plerisque locis inveni , ut modum agri non iugerum sed aliquo nomine appellarent , ut puta quo in Dalmatia versus appellant . 
Idem versus habet p . 
VIIIDCXL . 
Ita iugero sunt versus numero Ego autem quotiens egeram mensuram , ita renuntiabam , IUGERA TOT , VERSUS TOT ; ut , si forte controversia esset versum habere pedes VIIIDCXL , in iugeribus tamen fides constaret . 
In provincia quoque Narbonense varia sunt vocabula : alii appellant libram , alii parallelam ; in Spania centurias . 
Ita si , ut dixi , in consuetudine alicuius regionis invenimus , [ sicut ] videtur ita renuntiandum IUGERA TOT , VERSUS TOT , sive LIBRAE TOT , sive quod aliud vocabulum aliquo modo comprehensum fuerit . 
Ita cum iugera adscripta fuerint , licet peregrinis vocabulis possit ; agi ; aliquid , iugerum nobis ratio sui fidem servabit . 
Neque hoc praetermittam , quod in provincia Cyrenensium conperi . 
In qua agri sunt regii , id est illi quos Ptolomeus rex populo Romano reliquit ; sunt plinthides , ; id est ; laterculi quadrati uti centuriae , per sena milia pedum limitibus inclusi , habentes singuli laterculi iugera numero CCL ; lapides vero inscripti nomine divi Vespasiani sub clausula tali , OCCUPATI A PRIVATIS FINES : P. R . 
RESTITUIT . 
Praeterea pes eorum , qui Ptolomeicus appellatur , habet monetalem pedem et semunciam . 
Ita iugeribus CCL , quae eorum mensura inveniuntur , accedere debet pars XXIIII , et ad effectum iterum pars XXIIII : et ; erunt ; universo effectu monetali pede iug . 
CCCLVI . 
Hunc igitur modum quattuor limitibus mensura s . 
S. Inclusum vocamus medimna . 
Quo apparet medimnon eorum mensura iugerum habere ; I ; , monetali autem mensura Item dicitur in Germania in Tungris pes Drusianus , qui habet monetalem pedem et sescunciam . 
Ita ubicumque extra fines legesque Romanorum , id est , ut sollicitius proferam , ubicumque extra Italiam aliquid agitatur , inquirendum et de hac ipsa condicione diligenter praemoneo , nequid sit quod praeterisse videamur . 
Hae sunt condiciones agrorum quas cognoscere potui . 
