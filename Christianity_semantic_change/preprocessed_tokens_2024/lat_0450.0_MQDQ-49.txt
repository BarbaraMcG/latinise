Interea uarios agitant dum tempora cursus Et noua succiduo surgit de germine proles , Iosepique obeunt nati prolesque sequentum , Diuersosque nouat tellus Memphitica reges . 
Notio cuncta perit nec uatum nomina prosunt Eximie dilecta prius . 
sed munere sancti Tutantis populum domini numerosa creantur Corpora et inmensa densentur nube phalanges . 
Talibus affatur socios , dum permouet ira : " En pubes captiua prius contentaque uictu . 
Et subiecta gerit . 
quid , si nunc tela capessit Hostibus aut societ sese . 
qua mole duelli Aegyptus uastata cadet quantasque ruinas Sublimes facient conuulsis moenibus urbes ? 
Inmensasque leuent substructis molibus arces , Ne redeat uacuis spes libertatis amissae . 
" Haec ubi dicta , uiros sollertes praeficit illis , Vt muros turresque nouent portasque minaces Conisi caelo iungant . 
Oppida sudato condunt nonnulla labore , Ramassum , Pythona dehinc , et nomine Solis Etonum insignem . 
sed mirum , quo mage tristi Laborum sub fasce fuit , hoc cuncta iuuentus Fortior emicuit , ueluti feriata maneret . 
Quarum Phua fuit socia cum Sephora dicta . 
Quae terrore dei timida inter corda locato Ductoris tempsere minas atque , adfore iussae , Hebraeas nullo dicunt solamine fultas Maturos propere consuesse effundere fetus . 
Quae propter domini meruerunt dicta fauorem , Consuetis sese gaudentes condere tectis , Dum dominum toto laudantes corde uerentur . 
Vertitur imperium proceris populusque monetur Progenitos Nili pueros mersare fluento . 
Paret turba duci nascentes flumine mergens . 
Occultumque fouet iam trinis mensibus actis . 
Sed metuens poenam , ne fraus admissa pateret , Expositum mittit tristis , quo rauca fluenta In pronum deferre queunt . 
cum remige carent . 
Quantum acie possunt oculi seruare sequentes , Vt casum expositi possit narrare parenti . 
Sed tum , plausibiles dum captat laeta natatus , Pedisequis comitata suis se filia regis Flumine tinguebat placido corpusque lauabat . 
Adspicit haec modicam tumida super aequora lintrem Cupitamque iubet praedam deferre ministras . 
Illae alacres , ut laeta subest pubentibus aetas , Inpositum cymbae referunt coramque locantes Materno efficiunt sensu gaudere puellam . 
Quae cupiens seruare sibi tam dulcia formae Gaudia et eximiae praestantem frontis honorem Hebraea de plebe palam , quae conforet altrix , Imperat acciri , puerique haec cura sorori Inditur . 
Sollicitam , cui nata ducis sua pignora laetae Redderet , adposito nutricis nomine matri . 
Adcreuit raptimque puer prorepsit ad annos , Primaeuo qui flore uirent , et deditus aulae Pignore pro uero natae Pharaonis habetur . 
Accipit et nomen Musseos , quod foret undis Exemptus querulis , modico fluitante faselo . 
Ille autem ingenii monitus cordisque secutus Cognatam lustrare parat circum oppida gentem , Quae duro praesente iugo se maesta coquebat . 
Forte uiae medio Pharia de plebe tuetur Clamosa cum uoce uirum multare gementem Hebraeum quendam , sortemque exosus iniquam . 
Omnia conlustrat nullumque hic adfore cernens , Qui testis conperta loco depromere possit . 
Calce ferit fusumque ingesta condit harena . 
" Quid celsa ceruice tumes , ceu principis alti Sceptra regas scriptaeque fremant , te praesule , leges ? 
Aut fortasse paras subito me perdere leto , Vt Pharium hesterna iuuenem sub luce necasti ? 
Fama loquax , uatemque fugat rex feruidus ira . 
Ille solum uertens puteum peruenit ad altum , Madia quem tellus habet , qua sede sacerdos Iothorus degens natarum germina septem Ediderat densaque domum de stirpe replerat . 
Vindicat et riguas Moses adiungit ad undas Expletasque fouet pecudes tectisque remittit . 
Puellae genitore satis mirante reuersae Anterius solito promptimque ad iussa locutae Accitum iuuenem paterna ad limina ducunt . 
Qui procera uiri metitus lumine membra Maioremque animum forma coniungere natae Gaudet et eximia cernit de stirpe nepotes . 
Sephora nam propero Gersamum sedula partu Progenerat fratremque dehinc Eleazaron edit . 
Gersamus externa signat regione creatum Ereptumque ducis rigidi Eleazarus irae . 
Dum memor in saeclum se cum sua dona reuolui Iam dudum promissa bonis , quae tempore coepi Audierat uentura suis Abramus et una Isacus lectusque dehinc ad sancta Iacobus . 
Gens oppressa uidet , dum pacem poscit ab altis . 
Procuruam fulgere rubum neque ignibus uri . 
Permotus nouitate rei disquirere gaudet , Fomite quo tandem tam clara incendia surgant . 
Incessu properare cito ; sed sistere gressum Et tegumenta pedum geminis mos demere plantis Cogitur : et paret sacratae ob culmina terrae . 
Fas cuiquam , uultumque simul atque ora retorquet . 
Tum uos missa sonat , qua se rex inclitus infit Esse deum procerum , dudum quos diximus esse Credentum uitaeque duces . 
Pherezaea manu Gergessorumque sequente , Quamque simul Iebusa colit Euaeaque pubes . 
Regis ad optutus , ut quae sunt iussa renarres . 
Ac ne , praetrepidus coeptu , infirmere sub actu , Tecum semper ero . 
qui libertate reuersa Hoc in colle mihi sensu pareatis ouanti . 
Parua tenet primum , mox nomen quaerit aeternum Quod habeat dominus , ut signum Iudaea noscat Principis inpositi . 
Immensus ubicumque deus gentesque per omnes , Viuorum per saecla sator non luce carentum . 
Hoc mihi nomen inest , senibus hoc fare coactis ; Qui tum pacificas dimittant dicta per aures . 
Israhelitarum dominum iussisse superne Dicatis , ut trina die deserta per arua Incedat Iudaea phalanx et munera sancto Immolet apta deo ritumque obseruet auorum . 
Post cladem pestemque uolet , quae crebra profundo Mittatur caelo , multis uariata periclis . 
Quin etiam fuerit cum facta licentia uobis . 
Aegyptus nunc mollis habet , petitaque sumat , Vt legio informes heremi ducenda per agros Nobilibus spoliis uacuatam linquat Aegyptum . 
Non credant potuisse deum tam candida fantem . 
Iussus in antiquam redigit reuocatque figuram . 
Inde manum sinibus condens candore niuali Protulit , atque iterum tectam deprompsit : et olli In speciem reuoluta suam . 
Fundere et albentem rubro mutare cruore . 
Nec minus obniti uates tenuemque loquellam Dicere , et obstrictam nodis uix promere uocem , Quod cordis secreta uelent ; nil denique dignum Esse sibi , quod mens hominum subnixa sequatur . 
Arguitur nullum , domino nisi dante , politis Sensibus effari , nec longa silentia mutos Rumpere , ni dominus laxaret uincula linguae ; Tempora qui reserat surdis . 
qui lumina caecis , Videntumque aciem qui pura luce serenat . 
" Vade , ait , et plena confisus fare loquella , Nobilis eloquio sensuque ad uerba rotundo . 
" Germanus est ecce tuus limata facundus Ora gerens notusque mihi , Leuita creatus Ille tribu , certo quem dicunt nomine Aronem . 
Iudaea de gente satos . 
hic flectitur ille Et salua pietate iubet discedere laetum . 
Angelus ecce uenit domini mortemque minatur . 
Sephora sed silicem digitis rimatur acutam Praeputiumque secat teneri mox sedula nati ; Cumque pedes coram sancti se prona dedisset : " Sistatur cruor iste , canit , de uulnere parui . 
Cuius ad eloquium sanctus discessit ad astra . 
Alternasque iuuat mentes sermone sequaci Pandere quemque sibi , quae sint facienda uel acta . 
Mandatumque dei ; signisque ex ordine factis Credidit optatam populus remeasse medellam . 
Et genua inflectens dominum subnixus adorat . 
Esse sibi , populum dura sub lege cohercens Imperioque truci ; dum crescit cura laborum Et geminatur opus pondusque adiungitur ingens Lateribus crudis , quos solis lampada tostat . 
Madentisque luti solitas miscerier aufert , Vt plebs fessa malis animos deponere mallet Exiliumque pati . 
Acre magis , postquam inmodicis sermonibus usi Seruitium miserum pro libertate pararint . 
Germanumque tuum studio seruire prophetae Et parere tibi . 
tu dices cognita fratri ; Ille canet regi , ut plebem emittere curet . 
" Iamque pius uates bis quadraginta per annos Pacificam uitam mortali in carne terebat . 
Hi dum sanctificis regem mollire loquellis Percupiunt et signa nouant , nil lubricus anguis Proiecta factus uirga , nil sanguine rubro Mutati cogunt amnes , nil mobilis unda . 
Idcirco quoniam cantu succincta sinistro Mens profana uirum paribus callebat in actis . 
Cuncta coaxantes studuit depellere uates , Fluminibus tantum non passus defore suetas . 
Redditur atque eadem cunctae de morte necantur Congestaeque simul odio soluuntur acerbo . 
Gignuntur scinifes propere per corpora cuncta Quadrupedum hominumque simul tellusque repletur . 
Esse manum domini , curamque omittit inanem . 
Traxit inexhaustos , quacumque est acta , dolores . 
Aegypti tandemque deus clementior adsit . 
Nec mora : cum subiti mittuntur funera leti Coniunctimque necant omnes . 
Iudaea perdente nihil . 
tum cassa fauilla Fornacis deprompta sinu uibratur in astra Arentesque ciet papulas per membra uirorum Vesicasque cauas , nulloque exsorte relicto Omnimodis gregibus generant tormenta per agros . 
Inuisitata prius saeclisque incognita priscis . 
Triticeas segetes nondum pubentibus herbis Atque alicam modo strauit humi ; nam cetera mersit , Quae conspersa solo nondum deprompserat occa . 
Perspicuo remeante die ; quia pectore fracto Debilis orarat ductor , dum crimina pandit Ipse sua iustumque deum denarrat in altis . 
Nec sociis credit casum pereuntis Aegypti . 
Sed tamen inflexus modice largitur eundi Ius , uacuis rerum , uitae quas conparat usus . 
Auribus inuitis . 
haec propter pellitur extra , Fratre simul truso . 
Reppererant , mandunt herbasque in caespite laetas . 
Haec deinde metu regis poscente necantur Congestaeque simul Rubra merguntur in unda . 
Includunt cohibentque uiros , pariterque diebus Occulti mansere tribus nullusque propinquum Vidit et ex inopi potuit consurgere lecto , Cum Iudaea manus mundo frueretur aperto Nullis tacta malis . 
Innocui tacuere canes pressoque latratu Intrepidi lambunt caudae de uerbere crura , Nonnumquam in dominos posita formidine saeui . 
Quod pecora et totum uellet conuerrere censum . 
Iamque deus piceo noctem fuscarat amictu , Occultam meditans densa inter funera plagam , Cum subita intereunt morte , quos partibus almae Ediderant primis , modico discrimine leti . 
Ipsius a solio regis , cunctosque deinde Quacumque de stirpe uiros pecudesque ferasque . 
Ilicet horrisonas uoces dolor excitat ingens , Omnia tecta fremunt , resonant plangoribus urbes . 
Iudaeum quae nomen habet , ceu causa malorum Illa foret meritis , censusque et cuncta supellex Traditur et nullum putatur hinc fore damnum : Innumerique greges pecudum comitantur euntes . 
Contentisque uehunt umeris commercia uitae . 
His deus expletis tandem miseratus ab alto , Sustulit indomito plebem laudabilis hosti . 
Ossibus intactis cuiusque e sanguine postes Tinguere mundificum tutamque adquirere uitam . 
Nec quidquam superesse licet ; si rara corona Omnia non carpsit , uicinum adiungere fas est . 
Fermento carent panes mollisque farina Fontibus admixtis tenues formatur in orbes . 
Azyma quos memorant patrio sermone loquentes . 
Ista haec sacra fiunt cunctis redeuntibus annis . 
Quattuor atque decem postquam decurrere luces Mense nouo cernunt homines ratione magistra , Sollicitaque sinus constringunt cura fluentes . 
Armataeque manus baculorum robora gestant . 
Insuper arripiunt pallentis gramen hysopi Deuotaque manu sacrato in sanguine mersant Excussumque procul foribus conspergere gaudent . 
Quae uetat introitum temptantis sancta maligni . 
Serenos domini intuitus dextramque benignam Venturam caelo libertatemque laturam . 
Sochotumque dehinc ueniunt Othumque relinquunt , Ignotas monstrante uias per deuia Christo . 
Ante uolans niuea sulcabat sidera nube Candentemque iubar fuscata per aethera solem Nocte tegens , claro fulgebat crine cometae . 
Pauleum deinde petunt , cui Magdola tellus Iungitur obuerso confinis Bellisephoni . 
Hic animum regis dominus formidine priuat , Praetumidos acuens sensus mentemque ferocem ; Vt populum fugitare magis , quem miserat ipse , Diceret atque suas acies in bella moueret Praecipites . 
Posse uiros , quos error agat , quos deuia tardent . 
Terroris fraudisque capax , quia uerbere crebro Pulsati sternunt acies . 
quae comminus obstant , Cornipedes pulsumque rotis feruentibus addunt . 
Incita quas uariis adsultibus ungula uersat . 
Oppositum , duris in uatem uocibus usa Haec memorat : " Quae tanta fuit fiducia , ductor , Roboris insueti cognatam perdere plebem Ac deserta sequi Rubrumque opponere captis Oceanum ? 
Pondera ab inuisa nequiquam tollere Aegypto ? 
Nonne fuit satius tristes Pharaonis aerumnas Funestasque pati leges ? 
Inuisitata sibi quotiens peiora sequuntur ? 
Squalentes inter campos terramque relictam , Dum trepido in casu pelago terremur et hoste . 
Induite , o socii , rectoque aduertite uisu , Quanta salus uobis celsis referatur ab astris , Sublimi tribuente deo . 
quos agmine denso Cernitis instantes , post hanc inuisere lucem Haud licitum est uobis , quos mortis tempus adurget . 
Namque deus celsa bellator dextera pugnat Subiectosque regit , tacita dum stringitis ora . 
" Haec ubi disseruit prouectum dicta secuntur . 
Sistitur et medio discernit limite ualla Castrorumque situm , noctemque infundit opacam Candenti de sede deus bellumque frementes Pax inopina fouet motusque eliminat omnes . 
Munimenta deus , candens cui militat aether Et coniuratae ueniunt ad proelia noctes ! 
Hinc procerem mandata dei depromere uirgam Protenta iussere manu Rubrumque superne Despectare fretum . 
Auster uentus adest , totis qui flatibus usus Per tacitam noctem feruentes ebibit undas Siccauitque fretum , medius ut trames apertus Panderet inlaesum patefacto in aequore cursum , Cum bibulas refugus nudasset pontus harenas . 
Ergo ubi festinum pelagus discesserat , illos Curuata in montis faciem circumstetit unda Accepitque sinu patulo misitque per altum . 
Plaustra gemunt totoque in terram pectore proni Cornipedes genibus nequiquam pondera trudunt , Quae penitus uincto nequibant axe moueri . 
Nitentes uano stimulant terrore iugales . 
His aliud maius miseris multoque tremendum Ingeritur magis et sensus adfligit inertes . 
Miscuit et totam fundo demersit Aegyptum . 
Credidit imperio domini uatemque sacrauit , Cantica dum psallit Moysetis dulcia uerbis : " Cantemus domino deoque nostro , Cui sit gloria cum honore pollens . 
Sese magnificis decorat actis . 
Dum currus celeres Aegyptiorum Iunctis equitibus grauique turba Rubri marmoris enecat fluentis . 
Custos et genitor salusque uera ! 
Hic est , hic dominus meus et altor ! 
Ipsum conspicua sacrabo laude , Qui est progenitor mei parentis . 
Qui bellum tulit obruitque fortes . 
Dignus nomine quo deus uocatur . 
Et cum gloria nobilis duelli Quaesitam meritis tenebo palmam . 
" Haec dum commemorat sibique fidit , Cunctis perniciem suis parauit . 
Donec hic populus tibi redemptus Montem conspicuum deoque sanctum Scandat perpetuis heres tropaeis . 
Tympana pulsantes digitis , dum consona dicunt . 
Ilicet intrepidi postquam Pharaonis iniqui Subuersam uidere manum . 
Feruidiore coma torrebat lampada solis . 
Defessi Myrram ueniunt tristique sapore Vndantes cernunt latices , quos pectore fesso Libantes longe iaciunt ; quia praegrauis unda Obsessas fauces sensu torquebat amaro . 
Quod uitium propter fontem cognomine signant Et fremitu denso uatem liquentia poscunt Flumina , quae calidos possint mollire uapores . 
Ille deum poscit ; nam qua licentia fluctus Gigneret , astrigera dominus nisi mitteret aula ? 
Confestimque capit quo sedat tristia lignum Pocula , et infecto perfundit melle fluores . 
Sumpseris , ut facias , quae sint accommoda uitae , Corde gerens mandata dei , nil triste per aeuum Perpetiere tuum , nec te iactura grauabit Damnorum morbique trucis ; distabis ab omni Clade mali , quaecumque feram uastauit Aegyptum . 
Quandoquidem ego sum dominus , qui pectora curo Et sanos praestare queo . 
" post Elima uentum est Fontibus inriguam , bis sex qui forte meabant Frondentes inter palmas , quae uertice celso Motabant septem denos per nubila conos . 
Causa fuit ? 
quaeue esse potest ? 
quae tristior esse Praeualeat , quam dira fames , quam spiritus ardens Arentes inter fauces mortemque praesentem , Quae dilata grauat plus quam quae comminus instat ? 
Aegypto positis tum , cum substantia uictus Larga fuit cunctis . 
nullo mussante seorsum , Quod desint alimenta sibi ? 
nunc degimus istic , Est ubi uita grauis , etiam si tristia non sint . 
Inuisum tolerare diem . 
solemque calentem Siccus ferre potest , nulla quem temperat umbra ? 
Quin potius , si nostra mouent discrimina sensus , Dux grandaeue , tuos . 
Poscentes permitte uiros , quia tristius esse Accisis nil posse cibis sententia nostra est , Et saturos seruire iuuat . 
Et proceres uexare iuuat ? 
quid poscere uictum , Quem solus praestare potest , qui sidera fecit ? 
Inplicitos dudum , laetos nunc mittit ad agros . 
Quare agite et primo redeuntis lumine solis Insuetas libate dapes mannamque caelestem . 
Iurgia nam populi . 
Quidquid alit , longoque educit saecula pastu . 
" Haec ubi disseruit . 
dominus de nube superna Emicuit meliore die uictumque caelestem Despondit cunctis , quem messis nescia fraudis Progenerat nulloque extinguit semina fuco . 
Inde ubi iam croceo radiauit uesper ab axe , Crebra niuis ritu caelo delapsa coturnis , Congerie cumulata graui , camposque iacentes Castrorumque situm cunctis mirantibus inplet . 
Niuosos dat manna cibos , quae farre minuto , Sunt coriandra uelut , totis defluxit ab astris . 
Quam iussi carpsere manu ratione legendi Certa uiri , ne quis forsan plus condere mallet . 
Quoque die , nec uana iuuat sollertia quemquam Plus iusto posuisse domi ; nam sole calente Putria multimodo uitiantur uerme polenta . 
Hoc solum nequeunt geminae disperdere luces , Quae festo mandenda die parasceua prompsit . 
Quem sanctum iubet esse deus nullumque laborem Sustentare homines , quotiens lux illa recurrit . 
Sabbata quae memorant lentae concessa quieti . 
Caelestis quem messis habet : quia cura sagaci Progressi per rura uiri camposque iacentes . 
Nil praeter undantes uentorum flatibus herbas Intuiti sinibus uacuis referuntur ad aedes . 
Ad quos missa fuit melliti muneris esca . 
Clauditur auratae quiddam munimine thecae Quod uideat generanda manus olimque futura Ac uenerata deum uictum miretur auorum . 
Verba deum siccisque implorat syrtibus amnes . 
Chorebumque petit montem , qui plurimus extat Sacratumque caput uicina ad nubila tollit . 
Distinxit mundo inmensa et marmora fudit . 
Hanc iussus pulsare ferit rupesque repente Rumpitur et scatebris undantibus euomit amnes . 
Expletisque redit defessa in corpora uirtus . 
Optasset maledicta duci , quae concipit ira . 
Hostiles cedunt acies campique replentur Caede uirum nullusque e tantis milibus extat . 
Haec fuerant ut gesta , deo mandante propheta Conscripsit docili uentura in tempora libro ; Confestimque deo sacratum construit altar . 
Conpellans per uerba locum fidelia sanctum : " Spes mihi certa dei , cuius protectio semper Subsidium mihi sola dedit , qui robore clauso Absconsaque manu bellantes dispulit hostes Amalechas necat et tota cum pube cohortes . 
Interea generi Iothorus percipit acta Festinusque uenit . 
oculis dinoscere gaudens , Quae fuerant memorata sibi , saeptumque labore Inuenit inmodico . 
Sint soli noscenda duci . 
quis rite peractis Iothorus sua tecta petit generumque reliquit . 
Tertius interea sese per tempora mensis Festinus uariata dedit , cum sola per arua Sinainum ad montem domini perducitur agmen . 
Atque ueho . 
tamquam pinnarum tramite ductos , Quas pandit uolucrum princeps , dum nubila sulcat . 
Ditibus insignem rebus cunctisque praeponam Gentibus , ut toto fortes regnetis in orbe . 
Haec omnis nam terra mea est ; et quidquid ubique Gignitur , id iuri subiectum semper aeterno est . 
Et gens sancta mihi , longum quae prorogat aeuum . 
" Ille memor iussi , fuerant quae dicta reuoluit Principibus plebis populusque insignibus orsis Credidit et magno submisit corda tonanti , Facturum sese mandata inlustria dicens . 
His aliud maius dominus de sedibus altis Instituturus agit uatemque ad munia mittit Sueta sibi cunctosque iubet liquentibus undis Eluere infectas sordes uel ueste uel artu . 
Tertia luce deus celsis uideatur ab astris Monte procul positis , nullus quem comminus adstans Tanget agetque : pecus longa in deserta minare Praecipitur , ne poena foret coniuncta nocenti . 
Torquet adacta manus aut cautem uerbera uibrant . 
His actis , nullo maculatus corpora naeuo , Prospectat collem populus . 
cum prima ruborem Tertia luce dedit stellis aurora remotis . 
Auditur fremitus uocum nimbosaque nubes Librata se mole tenet crepituque uerendo Terribiles sonitus iterat tuba saeptaque uallo In castris plebs maesta tremit montisque sacrati Aduentum testata dei latera ardua fumant . 
Et quicumque fuit electa ex plebe sacerdos , Monte procul degit , solis quem scandere ius est Aroni Moysique piis . 
Aegypti de terra tuli durumque laborem , Seruilis quem cura dabat desistere iussi . 
Sidera , uel quidquam in terris mirere perinde , Vel quod glauca tegunt fluitantis marmora ponti . 
Quae iusti meruere uiri , qui corde sub imo Amplexi mea iussa tenent et mente sequuntur . 
Tu nomen uenerare dei , tu sabbata festa Cum natis seruisque cole totumque laborem Pone libens , quotiens mundo lux illa recursat . 
Bis ternis dominus fecit quaecumque diebus In terris caeloque uegent pontoque tumenti : Septima perfecto uirtutum fine quieuit ; Hinc testus uiget ille dies , hinc semper acerbus , Semper honoratus domino indulgente sacratur . 
Honorem da , nate , tuis genitoribus , ut sis Perpetuae in terris uitae , quam prorogat ingens Ingenti de sede deus . 
Neue malus testis iurgantem fraude tuere . 
Coniuge ab alterius animum uultumque coherce Et quidquid non esse tuum mens admonet , horre . 
Aggere de terrae congesta altaria surgant , Hic ubi deuotas fas sit mactare bidentes . 
Quae si forte sedet saxorum adtollere mole , Ferrum linque procul , quoniam sordentia fiunt Artifici leuigata manu ; quae scandere gressu Non sineris prompto , ne forte obscena renudes . 
Bis ternis seruile iugum patiatur in annis ; Post abeat liber , se cum sua praemia portans , Coniuge missa simul . 
Ipse sui compos nodoque exutus erili . 
Quod si non dubie mauult persistere uerna , Ante fores domino sanctas sistente locetur Vulnera passurus , tenuis quae subula pungit , Aure tenus molli , numquam laxandus in aeuum . 
Vendere progenitam discreta in gente parenti Non licitum sociaque manet cum plebe potestas ; Quam tamen ut seruam nequaquam emittere ius est . 
Quae si displiceat domino , cui uendita cessit , Reddentur nummi , fuerat taxatio quorum . 
Vt reuocare queat paterna ad limina sese , Quae si forte datur nato , sic conuenit ipsum Vt natam tractare suam . 
qui sumere iuste Si mauult , permissa sibi . 
Si coitu sit nota sibi ; uel , si rata non sunt Haec conmissa uiro , poterit laxare uadentem , Nec pretium reuocare datum . 
Sunt inlata magis , domino tradente nocentem Ictibus alterius , locus est qui condere possit Donandum uenia , domino indulgente salutem . 
Crimen habet mortis , nequiquam tecta requirens Sublimi sacrata deo ; nam demitur inde Seiunctusque procul rigido truncabitur ense . 
Et qui conpellat tumide pulsatue parentes , In crimen noxale ruit , quod morte piatur . 
Nec minus ad poenam petitur , qui forte doloso Perfidus ingenio paterna in plebe creatum Cleptat et acceptis gaudet transcribere nummis . 
Reciperet solitas uires , nil fraudis haerebit : Soluendum tamen est , sumpsit quod cura medentis . 
Ancillam seruumque suum qui uerbere uirgae Confestim perimit , poenam non uitat haerentem . 
Nil noxale subest , pretium quia perdidit eius . 
Fecerit ante diem materno ex pectore trudi , Restituet pretio partum , taxante marito , Si nondum perfecta fuit expressaque forma . 
Si uero explicitis decessit uultibus infans , Morte cadet merita . 
Reddet quisque nocens , dentem pro dente resignans , Proque manu dabit ille manum pedemque uicissim . 
Detruncat quicumque pedem ; conbustaque flammis Expiat ignis edax ; dabitur pro uulnere uulnus ; Liuida liuenti sedantur corpore membra . 
Quod si quis rapto famulum de lumine priuat Ancillamue suam , missos patiatur abire , Libertas quocumque uocat ; uel fragmina dentis Si fuerint decussa manu , solacia sumat Debilitas , ut dona suo pro uulnere penset . 
At si praeualida gaudens ceruice iuuencus , Expers ruris adhuc curuique inmunis aratri , Cornu ferit quemquam , saxorum mole prematur , Obrutus et , nullo carpendus dente uirorum , Membra dabit terrae liquidos soluenda per artus . 
Insonti nulla domino discrimina linquens , Quod si consuetum lunata fronte ferire Vicinos , dudum monitus non cluserit excors , Decumbat pro caede bouis taurusque necetur . 
Exigit , et soluat , quidquid taxatio poscit . 
Hoc etiam pro caede sui fas poscere nati Vel natae quemcumque uirum . 
si seruulus ictu Decubuit tauri , ter denos pendere nummos Cura tenet dominum saeuo pereunte iuuenco . 
At si quis multa puteum demittere fossa Egesto uult usque solo , mox tegmine claudet , Ne , si forte pecus fuerit per prona uolutum , Damna luat , domino pretium poscente , ruentum Empturus pecudum tenui solamine carnes . 
Quod si forte bouem bos cornu occiderit unco , Vendatur ; pretium fiat commune duorum Diuiduaque legant mactati uiscera tauri . 
Innocuus , strati praesumens membra iuuenci . 
Qui uitulum cleptat , cogatur reddere quinque ; Bis binas soluat quicumque auerterit agnam . 
Nocturnum furem licitum prosternere ferro Dum penetrat postes obsaeptaque limina rumpit . 
Si uero exorto fuerit iam sole prehensus , Dupliciter redhibere nocens sublata iubetur . 
Quae si non fuerint in censu et uiribus eius , Vendetur , manuum pensurus furta labore . 
Triuerit aut patulo carptim depauerit ore , Iugera fecundi mensuret protinus agri Prouentu spatioque pari : sic damna resoluet , Quae fuerint inlata prius . 
Pampineasque metunt consumpto palmite uites , Vt quae magnifica proprios habuere per agros , Amittant ratione pari . 
Si segetem alterius uitemue absumpserit aestu . 
Crimen ad auctoris merita per damna recurrit Vt reddat quidquid noxalis flamma peredit . 
Duplex summa datur : si uero est abditus ille , Auersas qui dempsit opes , iuratio sola Exortem culpae faciet , quia fraude carebit . 
At si mendoso fallax nudatur in astu , Depositi reddat geminum sub iudice pondus . 
Haec etiam in pecudum causis mensura tenenda est : Propterea ut , furto quae sunt direpta sinistro , Restituat , cuius fuerit custodia segnis . 
At si molle pecus rabies uesana luporum Lancinat , ostensa mitescunt iurgia carne . 
Quod si quis geminos ducenda ad plaustra iuuencos Commodat , enormi non dicat pondere functos Idem , si fuerit praesens , stimulator euntum . 
Hoc etiam in reliquis , quos pressant pondera iussa . 
Quisquis agit , ius est , ut damnum sentiat omne . 
Quae si perdiderit posita mercede locatus , Illa operae in pretio promptim taxanda locabit . 
Virginis haut sponsae si quis sibi sumpserit usum , Vxorem cum dote sibi sociabit eandem . 
Quod si coniugio mens est non consona raptae , Munera det , thalamis quae sunt accommoda , patri . 
Maleficum celare nefas . 
mors dura necabit Permixtum pecudi coitus deformis in actu . 
Linquat uita uiros daemonum sacella uerentes . 
Quandoquidem soli domino fas subdere colla . 
Nemo peregrinum uiolet uerboue manuue : Idcirco quoniam uosmet suscepit Aegyptus Linquentes genitale solum sedemque priorem . 
Sed palpanda magis puerique parentibus orbi . 
Ne paribus poenis subeant peccata nocentes Destituantque suos celeri cum funere rapti : Adflicta nam corda deus auditque iuuatque . 
Credito poscenti nummorum quos rogat usum . 
Seposita mercede procul usuraque turpi ; Nec festinus age trepidantem , ut sumpta reformet . 
Ac si forte sui uelamen corporis idem Committit traditque tibi pro pignore nummi , Restitue , sol ante caput quam condat olympo . 
Misericors ego sum dominus : hos audio promptim . 
Externis cessate deis maledicere cuncti Praecipuisque uiris , populi qui frena tenebunt . 
Fructibus e primis domino pia dona referto Et quemcumque creas primo de germine nuptae . 
Sacrabis domino , sol postquam septimus altum Est permensus iter , ut sitis sancta propago . 
Extinctam pecudem raptorum dente luporum Nullus edat : mensis quae non sunt digna refutet . 
Firmamenta iuuant . 
neu falsum dicere testis Iniqua cum mente uelis , nec pluribus unum Additus in coetum certes superare nocentem , Vt tenuem et modicum quaesito ex crimine damnes . 
Cum quo corda tibi non sunt coniuncta , reforma . 
Et si mole graui iumenta obnoxia sidunt , Erige et alternis conitens subleua palmis . 
Innocuum ne sterne uirum , nam pectore iusto est . 
Sollicitique rei , quoniam mox lumina caecant Sermonesque uirum cunctaque examina frangunt . 
Vberibus glebis bis ternos cultor in annos Immineat uegetus , debet quia septimus esse Otia lenta ferens . 
Quae fuerant generata palam . 
laetusque relinquat Quae superant mandenda feris . 
dum saltibus errant . 
Azyma triticeo gaudentes sumere farre , Vt monui dudum , primo uos mense nouorum , Libertas cum plena fuit discedere Aegypto . 
Ante meos uultus uacuus ne prodeat ullus . 
Festa tibi , quotiens sementem sparseris agro . 
Vel cum decurso requies coniungitur anno , Omnibus explicitis , generat quae cura laborum , Omnis homo trinum distinguat tempus in anno . 
Ante meos possit quo sese ostendere uultus . 
Peruigilem et noctem durare in tempora lucis . 
Quae redeunt , quotiens sacrorum cura recursat . 
Agnus neue tener materno in lacte coquatur . 
Vadentem ad terram foueat , quae pinguibus aruis Laeta uiret dulcesque euoluit nectaris undas . 
Hunc audire parans sacratis crede loquellis . 
Coniunctus est ille tibi fidusque manebit . 
Perpetuum retinens caelesti in uertice nomen . 
Adspicit et calido mundum conplectitur axe . 
Concordes palpabo tuos cunctisque resistam , Qui tecum bellare parant ; tibi cedet Amorreus Cethaeusque ferox et quos nunc optima tellus Sustinet , in saeclum te mox uertenda colono . 
Prouide , ne uetitis adclines colla sacellis Hostilesque deos trepide subnixus adores . 
Quin potius profana rue atque idola cuncta Disice cum titulis inscriptaque nomina dele , Vt possis seruire deo , quem cuncta tremescunt . 
Mox uictum sacrabo tuum fontesque meantes ; Morborumque tuo demam de corpore pestes . 
Nullus inops nati tota de plebe dolebit Paternum non esse sibi nomenque decusque . 
Longinquos praestabo dies . 
Laxior optatae producat tempora uitae . 
Ante tuas acies tristis formido uolabit , Atque uenenato praecurrent uulnere uespae , Vt tua belligeris metuantur signa maniplis , Perque feras gentes facilis uictoria cedat . 
Quas tamen edomitas faciam decrescere sensim , Ne uacua sit terra uiris , atque agmine multo Increscat nimia rabidarum turba ferarum . 
Aestuat oceanus uentosis lubricus undis , Vsque Philistinum pelagus terramque carentem Humano cultores , cluens atque agmine multo Qua fluit Euphrates uitreis perlucidus undis . 
Monte sub eximio . 
uacuas qui surgit in auras ; Bissenos lapides , tribuum quae summa uidetur , Comminus adiungens . 
Creterrae instillans aliam , plebemque frequentem Spargit rore leui , librumque euoluit aeterni Seruantem monumenta dei . 
Grandaeuosque senes fratremque in uertice sistit . 
Sublimi cum laude ferunt uictumque capessunt . 
Aequa lance uirum iurisque ut uerba loquantur . 
Ipse ubi sanctifici tenuit iuga plurima collis , Labitur aetherio propere nubs fulgida caelo Et montem conplexa tegit uatemque seorsum Occulit a sociis terno bis lumine solis . 
Septima iamque dies niueum patefecerat axem . 
Digna deo , lignisque iubet haec ardua pangi Perpetuo ualidis , nulla quae dissipat aetas . 
In dextrum laeuumque latus , qua sancta coluntur . 
Inde leuigatis intexit frondibus arcam , In qua perpetui maneant mandata tonantis . 
Quin etiam rutilo Cherubinos perficit auro Diuersosque locat , qua sese altaria pandunt . 
Alarum splendore pari similique uolatu , Ceu moueant agiles uentosa in nubila pinnas , Multaque praeterea rerum commenta nouarum Mirificis sunt facta modis , quae dicere qui uult , Expromet citius pelagus quas uoluat harenas . 
Sed neque quam multae species nec nomina quae sint , Lex numeris adstricta potest depromere fando , Dum cyathos uates , phialas , mortaria pangit Caelatasque facit gestanda ad munera lances Et quae noctilucis subduntur fulcra lucernis . 
Iam quaecumque tegunt sacratam desuper arcam Aut uelant postes ardenti e murice tinxit . 
Quin etiam uario texuntur pallia peplo . 
Inhaerent sinibus signantes nomina sena Distinctim tribuum , quarum de corpore plebs est , Singula nobilibus signantes nomina gemmis . 
Iaspisque uiret fuluoque intermicat auro : Tertia ligurio sedes : hic iunctus achati Atque amethysto , fulgens quem purpura tingit . 
Chrysolithus quartus , berillo adnexus onychnus . 
Lammina conspicui formatum quod tenet auri . 
Lintea quin etiam niuoso albentia textu In laxos cohibere sinus atque indere membris Praecipitur partemque obscenam condere carnis , Ne , dum sacra uehunt , denudent turpia uates . 
Haec inter totus sacrorum euoluitur ordo : Peccatum quae dona leuent , quaeue hostia ferro Icta cadat sanctamque dei determinat iram . 
Nam quicumque uirum sacrata altaria tangit , Sanctior efficitur purgatus pectora naeuo . 
Pendeat ut lychnus semper laquearibus altis Incensus noctemque suo de lumine uincat , Edicit censura dei , ne forte tenebrae Horrificam faciant per sancta altaria noctem . 
Sanctificans hominum carnes , dum uertice summo Liquitur et crasso perfundit unguine membra ; Adice tusque , lenis cuius fit naribus aptus Halitus et dulces inrorat sensibus auras . 
Ornatuque suo cunctas transcenderet aedes . 
Perdociles tribuit sensus et maxima fabris Ornamenta deus omnesque his indidit artes Achisamo de Dana tribu iunctoque Beselo , Ex Iuda cui classe fuit clarigenus ortus . 
Vtque forent domini populo notissima dicta , Accipit e gemina formatas caute tabellas Propheta tribuente deo , quas pollice sancto Et paribus scripsit digitis manus inclita regis . 
Ornatus , quos aure gerunt nataeque nurusque , Natiua dum forma parum splendoris habere Ducitur et turpi de uulnere defluit aurum . 
Miscuit et torua formauit fronte iuuencum Venturumque diem sollemnem confore dixit . 
Laeta colit multisque infundit pectora poclis , Atque exultantes ducit furiata choreas . 
Peruersi ductor populi plebisque magister , Quam profana iuuant : peccauit praesule multum Te Iudaea suo , dum sanctos despicit actus . 
En quibus indomiti Pharaonis soluere uincla Principe te licuit furuaque exire Canopo . 
Praeuaricatores taurinis uultibus adstant Proque deo celebrant mentiti membra iuuenci Et libertatis memorant id nunc suae numen . 
Tu motus ne flecte meos neue obuius ito , Dum meritos his mitto metus dignamque ruinam . 
Nec tu iacturam metuas , ne dempta potestas Culmen ad alterius confestim missa recurrat . 
Dabitur in terris multum praestantior armis Gens ignota tibi , quae sit te principe uictrix . 
Talibus effatus : " Cur tantis motibus exit In populum nunc ira tuum , quem dura gementem Imperia nimium metuens laxauit Aegyptus , Dum te , magne , timet , dum celsae robora dextrae Terrificant fracta miserum ceruice tyrannum ? 
Et nunc , o domine , quid dicet turba Canopi . 
Captiuis priuata suis infensaque plebi , Quam cernit nunc esse tuam , nisi te , deus ingens , Nequiquam consueta tibi pietate fauentem Produxisse uiros deserta in sede necandos . 
Dum uastos inter saltus sua funera ducunt , Sublimis indulge tuis uultumque serenum Exhibe poscenti ; nam te quis uiuere moto In terris caeloque potest ? 
Ad sensus , uenerande , tuos , quae dona pararis Abramo quondam , proceri quae deinde Iacobo Isacique pio . 
felix quos seruitus ornat , Quod placuere tibi : iuratus per tua , sancte , Robora dum spondes prognatos his fore curae . 
Rex inuicte , tuae , densandos pube frequenti Innumeraque acie , ceu magni sidera caeli Stellantesque micant mundano in cardine gemmae . 
Cur promissa labant ? 
Cui mellis spondes latices et flumina lactis ? 
" Flectitur his dominus totamque expectorat iram . 
Et tergo commissa fuit ; cumque incitus exit , Vocibus inmodicis populi defigitur Auses Clamoremque putat bellantis hunc fore turbae . 
Sed uates non bella uidet , sed languida uino Pectora multimodas in caelum mittere uoces . 
Iamque adeo ingressus castrorum limina ductor Bacchantis cernit populi feruere choreas Auratumque uidet tumida ceruice iuuencum : Quem uelut aetherium spectabat turba parentem . 
Audierit iustaque deum uiolauerit ira . 
Ille pacem poscens crimen populare fatetur , Exortem sese faciens culpabilis ausi . 
Et ferrum nudare iubet atque obuia passim Corpora , cognata quamquam de plebe , ferire . 
Quis uicena simul studio quasi milia iungas . 
Pectora , mutarum pecudum simulacra colendo . 
His et uota dedit et numen credidit aurum . 
Et nunc , o domine , si dignum me prece ducis , Quam faciam fundamque tibi , dimitte reatum , Quem solus laxare potes . 
Poena manet cunctosque tenet sententia mortis , Nomen , sancte , meum caelesti ex pagina dele , Quam scripsit ueneranda manus , cui subiacet orbis . 
Me contra ueniens , hunc sancti pagina libri Nulla tenet nomenque nocens delebitur inde . 
At tu depropera captumque hinc explica cursum Promissosque locos susceptae adscribito turbae . 
Nuntius anterior semper gradietur euntem . 
Ast illos sua facta grauant , quos crimina fuscant Erecta ceruice uiros sensuque tumentes : Quapropter socio tecum non ambulo gressu . 
Inriguoque gemit ob tanta obprobria fletu , Pollutas sumens nigranti stamine uestes . 
Si fortasse pari fuerit de crimine laesus . 
His actis composta sibi tentoria promit Semotisque locat castris nomenque decenter Indidit a teste , cuius sententia uera est . 
Aedibus in domini semper se condidit Auses Nusquam progrediens . 
Vtque deus procerem semper comitetur euntem , Quamlibet aetherius uallaret nuntius illum . 
Adnuitur dictisque deus sublimibus infit , Quae facienda prius , quam tanti gratia doni Obtutus pascat mundana inuisere suetos . 
" Heia age , deproperans rupem conscende minacem Et gressum defige tuum , ac dum meus alto Sic rediens decurrit honor . 
sub fornice saxi , Vmbratus mea dextra , mane , dum praepete cursu Praeteriens refero diuinae umbracula palmae . 
Tum tantum spectare dei postrema meantis Crura potes : uultum non fas est uisere cuiquam Spirantum ex numero , mundana quos fouet aura . 
Consuetamque sibi solitis de cursibus arcem Incomitatus adit montemque accedere iuxta Non patitur cunctos ipsasque eliminat illinc Lanigeras pecudes , quia sunt contigua noxae Talia ; corruptis nequaquam sancta cohaerent . 
In prolem natosque patrum natosque natorum : Nobiscum praecelsa deus uirtute maneto . 
Nam plebs ista ferox rigida ceruice superbit ; Crimine si cuius commissa piacula donas , Viuemus per saecla tui . 
Coniunx sumpta foris profanaque sacra doceret . 
Iamque quaterdenos celeri cum lumine soles Triuerat hic uates , nullamque adsumpserat escam Ieiunum referens ad castra ingentia pectus . 
Obtutus timuere uirum fraterque ueretur Mortales reuocans fulgenti a lumine uisus . 
Ne Iudaea cohors cum uisu auerteret aures . 
Sed cum pacifica domini se ad uerba ferebat , Lutea perspicuo tollebat lintea peplo . 
Artibus eximiis sacratam perficit aedem . 
Quam dominus missa sublimis nube repleuit In tantum , ut uates non posset scandere postes Sanctificos , quamuis toto se limine uelum Panderet et foribus custos non obuius esset . 
Haec cum mobilibus sese dimouerat auris . 
Castra mouebantur ; nox rursum sueta reuerti Fulgebat rubrae nimio de lumine flammae , Dum uolucris deferuet apex numenque praesentat . 
