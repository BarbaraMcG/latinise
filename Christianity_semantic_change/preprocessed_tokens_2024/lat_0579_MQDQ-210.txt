Non hic auratis ornantur prandia fulcris Assyrius murex nec tibi simma dabit . 
Nec per multiplices abaco splendente gauessas Ponentur nitidae codicis arte dapes . 
Nec scyphus hic dabitur , rutilo cui forte metallo Crustatum stringat tortilis ansa latus . 
Uina mihi non sunt Gazetica , Chia , Falerna , Quaeque Sarapteno palmite missa bibas , Sed quidquid tenuis non compleat copia mensae Suppleat hoc , petimus , gratia plena tibi . 
