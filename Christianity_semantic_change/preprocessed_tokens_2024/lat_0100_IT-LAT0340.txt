Divisi et assignati agri ; non ; unius sunt condicionis . 
Nam et dividuntur sine assignatione et redduntur sine divisione . 
Dividuntur ergo agri limitibus institutis per centurias , assignantur viritim nominibus . 
Ergo agrorum divisorum , qui institutis limitibus divisi sunt , formae varias appellationes accipiunt . 
Quidam ; in ; arboreis tabulis , alii in aenis , alii in membranis scripserunt . 
Et quamvis una res sit forma , alii dicunt perticam , alii centuriationem , alii metationem , alii limitationem , alii cancellationem , alii typon , quod , ut supra diximus , una res est , forma . 
Quidam formas , quorum mentio habita est , in aere scalpserunt , id est in aereis tabulis scripserunt . 
Hi tamen quidquid instituerunt curandum erit ut fide aestimetur , nequis voluntario finem proferat ; aut ; illa tantum fides videatur , quae aereis tabulis manifestata est . 
Quod si quis contra dicat , sanctuarium Caesaris respici solet . 
Omnium enim agrorum et divisorum et assignatorum formas , sed et divisionum et ; assignationum ; commentarios , et principatus in sanctuario habet . 
Qualescumque enim formae fuerint , si ambigatur de earum fide , ad sanctuarium principis revertendum erit . 
Causam autem dividendorum agrorum bella fecerunt . 
Captus enim ager ex hoste victori militi veteranoque [ est ] assignatus hostibus pulsis aequalis in modo manipuli datus est . 
Nec tamen omnibus personis victis ablati sunt agri ; nam quorundam dignitas aut gratia aut amicitia victorem ducem movit , ut eis concederet agros suos . 
Itaque limitibus actis cum centuriae eximerentur , eorum , quorum nomina continent , agri notabantur , quantum in quaque centuria haberent . 
Inscriptiones itaque in centuriis sunt tales : DEXTRA aut SINISTRA DECIMANUM TOTUM , ULTRA CITRA CARDINEM TOTUM ASSIGNATUM ILLI TANTUM ; inde suscriptum est nomen , cui concessum est , inscriptione tali , REDDITUM ILLI TANTUM . 
praeterea scriptum est et REDDITUM ET COMMUTATUM PRO SUO . 
Quod ideo fit , quoniam particulas quasdam agrorum in diversis locis habentes duo , quibus agri reddebantur , ut continuam possessionem haberent , modum pro modo secundum bonitatem taxabant ; et in locum eius , quod in diverso erat , maiorem partem accepit itaque , sicut supra diximus , qui hanc inscriptionem accepit , id est REDDITUM COMMUTATUM PRO SUO . 
Inscriptiones ergo diligenti cura intuendae erunt , ut sciamus quantum dati assignati sint , quantum redditi , et quantum commutati , qua computatione facta quanto minus fuerit , quam centuriae modus esse debet , subsecivum vocatur . 
Subsecivorum vero genera sunt duo . 
Unum est quod a subsecante linea mensurae quadratum excedet . 
Alterum est autem quod subsecante assignationes linea etiam in mediis centuriis relinquetur . 
Evenit hoc autem ideo , quoniam militi veteranoque cultura assignatur : si quid enim amari et incerti soli est , id assignatione non datur . 
Inscriptiones in centuriis frequenter invenimus tales , DATUM ASSIGNATUM singulis personis certum modum , aliquando vero compluribus unum modum . 
De qua re diligenter inquirendum erit , utrum aequaliter modus ille pluribus ascriptus dividi debeat , an aliquibus personis et alicui plus debeatur . 
Non enim omnibus aequaliter datus , sed et secundum ; gradum ; militiae et modus est datus . 
Manipulus ergo singulas acceptas accipient , aliqui gradus singulas et dimidias , aliqui binas . 
Pluribus ergo , ut supra diximus , personis inaequaliter assignatur modus . 
Sed nec singulis acceptis modis per omnes regiones aequalitas est ; nam secundum bonitatem agrorum computatione facta acceptas partiti sunt : melioris itaque agri minorem modum acceperunt . 
Ergo acceptiones in centuriis , ut coeperamus , explicandae sunt . 
Diximus enim DATUM ASSIGNATUM compluribus aliquando unum modum adscribi ; sed et REDDITUM SUUM aliquando pluribus personis unus modus adscribitur . 
Quae an aliquando aliter partiri debeant , inde colligere poterimus , ut respiciamus professiones : si enim quibus agri sui reddantur , iussi professi sunt , quantum modum quoque loco possiderent . 
Praeterea invenimus suscriptiones tales , ; ut ; DATUM ASSIGNATUM adscriptum sit , subiectum REDDITUM SUUM uni aut duobus pluribusque personis , est modus nullus adscriptus ; quod , ; ut ; nostra fert opinio , quod datum assignatum , computatum sit : reliquum quidquid erit ex centuria , eius eorumve erit , quorum nomina sine modo inveniuntur . 
Aliquando integras plenasque centurias binas pluresve continuas uni nomini redditas invenimus ; ex quo intellegitur REDDITUM SUUM , LATI FUNDI : ; hi ; per continuationem servantur centuriis . 
Inscribuntur quaedam EXCEPTA , quae aut sibi reservavit auctor divisionis et assignationis , aut alii concessit . 
Inscribuntur et COMPASCUA ; quod est genus quasi subsecivorum sive loca , quae proximi quique vicini , id est qui ea contingunt , pascua illud vero auctores divisionis assignationisque leges quasdam colonis describunt , ut qui agri delubris sepulchrisve publicisque solis , itinera viae actus ambitus ductusque aquarum , quae publicis utilitatibus servierint ad id usque tempus , quo agri divisiones fierent , in eadem condicione essent , qua ante fuerant , nec quicquam utilitatibus publicis derogaverunt . 
In quibusdam regionibus fluminum modus assignationi cessit , in quibusdam vero tamquam subsecivus relictus est , aliis autem exceptus inscriptumque FLUMINI ILLI TANTUM . 
Ut in Pisaurensi comperimus DATUM ASSIGNATUMQUE ut VETERANO , deinde REDDITUM SUUM VETERI POSSESSORI , FLUMINI PISAURO TANTUM , IN QUO ALVEUS ; deinceps et ultra ripas utrimque aliquando adscriptum modum per omnes centurias , per quas id flumen decurret . 
Quod factum auctor divisionis assignationisque iustissime prospexit : subitis enim violentisque imbribus excedens ripas defluet , quoad etiam ultra modum sibi adscriptum egrediatur vicinorumque vexet terras . 
Cum ergo possessores hoc incommodum patiantur adsiduitate tempestatum , contentoque flumine alveo ripisque suis aequum videatur iniuriam passos subsequi terras usque ad alveum fluminis , has tamen terras Pisaurenses publice vendiderunt , quas credendum est proximos quosque contingentes eas emisse vicinos . 
Limitum quoque modus in quibusdam regionibus per amplum spatium exceptus est , in quibusdam vero modo assignationis cessit . 
Ergo centuriae limitibus clausae , qui a limitationibus excipiuntur : a praescripta lege latitudine ; enim ; actae incipiant mensurae oportet [ et ] centuriarum ; in his quibus non excipiuntur [ ad praescripta lege latitudinis ] , ab linea mensurali per limitem omnis modus in mensuram centuriae cadit . 
Qui tamen , ut supra diximus , semper [ in ] itineribus ; et ; mensuris agendis pervii oportet ut sint . 
Spatium autem , intra quod sors solum versari debeat , quasi dignationes dat : decimano vero et cardini maximis maximus latitudinis modus praescribi debet , deinde quintam quamque centuriam includenti per decimanos cardinesque ; ; qui ; cum viginti et quinque centurias includant , saltus appellatur . 
Quibusdam regionibus , cum in ipsis incidant villis , portas domini villarum faciunt ianuasque inponunt et servos huic negotio ad transmittendum populum applicant , quoniam utilissimum iter populo servari debeat . 
Datur autem via a possessoribus , ut limites occurrent ; hac tamen condicione , ut si villae in limitibus positae sint , id est limites in quibus incidunt , reddant per agros suos iter populo , dum non deterius quam per villas transeant . 
Sed quaedam ita positae sunt , ut quantumcumque de limite deflectere velint , incommodum iter patiantur : ita necessario per ipsas transeunt villas . 
Limitem autem non puto quemquam occupare debere colendo , ut per agrum iter reddere mallet : alioquin deflexus illi , qui de limite detorquentur , multo maiorem occupant modum . 
Centuriae autem non per omnes regiones ducenta iugera obtinent : in quibusdam ducentena dena invenimus , in quibusdam ducentena quadragena . 
Ita diligenti cura et haec erunt respicienda , quoniam et limitum non aequale spatium inter lapides sit oportet , si amplius quam ducentena iugera centuriae habent . 
Ut puta si habet centuria iugera CCXL , sint oportet per decimanum aut cardinem ab lapide ad lapidem actus XXIIII , et per alterum limitem actus XX : [ aut ] tot enim actus , quorum numeros per decimanum ac per cardinem datos inter se multiplicant , facient CCCCLXXX . 
Itaque diligenter id scrutandum , quanta per decimanum et quanta per cardinem spatia inter lapides observari debeant . 
Comperimus in quibusdam perticis cum centuriae ducenta iugera haberent , non viginti actus aequaliter per limites inter lapides datos : in Beneventano actus viginti quinque per decimanos , et actus sedecim per cardines ; qua mensura iugera ducenta quidem includuntur , centuriae quadratae non exprimuntur . 
Illud praeterea comperimus , deficiente numero militum veteranorum agro qui territorio eius loci continetur , in quo veterani milites deducebantur , sumptos agros ex vicinis territoriis divisisse et assignasse ; horum etiam agrorum , qui ex vicinis populis sumpti sunt , proprias factas esse formas . 
Id est suis limitibus quaeque regio divisa est , et non ab uno puncto omnes limites acti sunt , sed , ut supra dictum est , suam quaeque regio formam habet . 
Quae singulae praefecturae appellantur ideo , quoniam singularum regionum divisioni alios praefecerunt , vel ex eo quod in diversis regionibus magistratus coloniarum iuris dictionem mittere soliti sunt . 
Ac tamen omnes quarum coloniarum cives acceperunt , eius perticae appellabuntur : ergo praefectura illa dicitur , cuius territorio ager sumptus fuerit , pertica illa tamquam colonia , ubi civis deductus fuerit . 
Nec tamen semper universa territoria , quotiens ager coloniae defecit , vicinis auferuntur , sed solum quod assignare necesse fuit ; quod ipsum legis praescriptio declarat . 
Aliquando vero in limitationibus ; si ; ager etiam ex vicinis territoriis sumptus non suffecisset , et auctor divisionis assignationisque quosdam cives coloniis dare velit ; et ; agros eis assignare , voluntatem suam edicit commentariis aut in formis extra limitationem , MONTE ILLO , PAGO ILLO , ILLI IUGERA TOT , aut ILLI AGRUM ILLUM , QUI FUIT ILLIUS . 
Hoc ergo genus fuit assignationis sine divisione ; quoniam , ut supra dictum est , agri dividuntur limitibus structis per centurias , assignantur viritim nominibus . 
sunt vero divisi nec assignati , ut etiam in aliquibus regionibus comperimus , quibus , ut supra diximus , redditi sunt agri : iussi professi sunt quantum quoque loco possiderent . 
Aliquibus vero ita contigit , ut iussi aestimatione facta profiterentur ; quibus secundum aestimationem pecunia data est , pulsique agris suis sunt , veteranusque victor eo deductus est . 
Illud vero quod saepe respicimus , quod similitudines culturarum comparemus , potest quidem fieri ut similis convenientisque culturae etsi ; sit ; una facies , plures tamen domini . 
Nam cum pulsi essent populi potestatique locupletiorum fuissent lati fundi , qui unius ager fuissent , pluribus personis hic divisus et assignatus est . 
Ita quamvis ille habuerit culturae faciem , quem plures domini acceperunt , erit quidem inter plures similis facies ; tamen quisque suum secundum acceptas habere debebit . 
Item contrario evenit , ut quod pluribus assignatum est ad unum perveniat dominum , et quamvis dissimiles sint culturae , ut etiam finitiones appareant quae erant inter eos , id est quibus assignati erant agri , tamen [ quoniam ] , ut saepe invenimus , uni foco territoria complurium acceptarum adtribuantur . 
Nihil ergo nocere debebunt varietates et dissimilitudines culturarum ; ex quibus , ut nostra fert opinio , nascuntur saepe controversiae : et aes respicitur , id est quas quique acceptas defendant , quibusque personis redditum aut commutatum sit pro suo . 
Saepe etiam unius eiusdemque nominis duo domini acceptam sibi defendunt . 
Quae res quamvis sit confusa , tamen modus minor in possessione maiorem modum sequitur . 
aliquando autem monumenta eorum , quibus assignati sunt agri , aut vocabula villarum agrorumque quamvis iusta videntur , tamen , ut supra et saepe commemoravimus , potuerunt aliquando aliqui aliquem numerum , id est aliquantas particulas , remisisse aut vendidisse . 
Evenit aliquando , ut in Nolano comperimus , idem , quom divisio non ab uno puncto concessit , sed ex diversis limitibus , qui oblique inter se concurrunt . 
Ergo videndum est qua significantia linearum regio dinosci possit , ut intellegi possit DEXTRA aut SINISTRA DECIMANUM DEXTERIOREM aut DEXTRA aut SINISTRA DECIMANUM SINISTERIOREM . 
Praeterea dicitur et ' aes miscellum ' . 
Ita evenit ut qui a divo Iulio deducti erant , temporibus Augusti militiam repetissent ; consumptisque bellis victores terras suas repetierunt ; in locum tamen defunctorum alii agros acceperunt . 
Ex quo fit ut his centuriis inveniantur et eorum nomina , qui deducti erant , et eorum , qui postea in locum successerunt . 
Quod tamen hac suspicione nos invenimus sic ; esse ; . 
Cum data assignata nos computaremus et excederent centuriae modum , reversi ad originem primam assignationis invenimus postea adiecta esse nomina in hac condicione , qua supra opinati sumus . 
Subsecivorum mentio repetenda est . 
Auctores enim divisionis assignationisque aliquando subseciva rebus publicis coloniarum concesserunt : aliquando in condicione illorum remanserunt . 
Quae quidam , id est coloni , sibi donata vendiderunt , aliqui vectigalibus proximis quibusque adscripserunt , alii per singula lustra locare soliti per mancipes reditus percipiunt , alii in plures annos . 
quae ex monumentis publicis cognosci possunt . 
Collegia sacerdotum itemque virgines habent agros et territoria quaedam etiam determinata et quaedam aliquibus sacris dedicata , in eis etiam lucos , in quibusdam etiam aedes templaque . 
Quos agros quasve territoriorum formas aliquotiens comperimus extremis finibus conprehensas sine ulla mensurali linea , modum tamen inesse scriptum . 
Praeterea cum ex aliis territoriis ager sumptus est , et subseciva et vacuae centuriae , quae in assignationem non ceciderant , redditae sunt eis , ex quorum territorio agri sumpti erant . 
Quae et ipsi aut vendiderunt aut vectigalibus subiecta habuerunt ; sicut et aliarum rerum publicarum comperimus , ut supra commemoravimus . 
Non enim omnis ager centuriatus in assignationem cecidit , sed et multa vacua relicta sunt . 
Quorum ea condicio est quae subsecivorum . 
De quibus Domitianus finem statuit , id est possessoribus ea concessit . 
Subsecivorum diximus hanc condicionem esse factam , quod silvae et loca aspera in assignationem non venerunt . 
comperimus vero in aliquibus regionibus et pascua et silvas assignatas esse , adscriptumque in formis ita , ILLE [ ET ILLE TOT ] SILVAS ET PASCUA , IUGERA TOT . 
Territoria inter civitates , id est inter municipia et colonias et praefecturas , alia fluminibus finiuntur , alia summis montium iugis ac divergiis aquarum , alia etiam lapidibus positis praesignibus , qui a privatorum terminorum forma differunt ; alia etiam inter binas colonias limitibus perpetuis diriguntur . 
De quibus , id est territoriis , si quando quaestio movetur , respiciuntur leges civitatibus datae , id est coloniis municipiisque et praefecturis . 
nam invenimus saepe in publicis instrumentis significanter descripta territoria : vocabulis enim aliquorum locorum comprehensis incipiunt ambire territoria . 
Illud vero quod compertum est , pluribus municipiis ita fines datos , ut cum pulsi essent populi , et deducerentur coloniae in unam aliquam electam civitatem , multis , ut supra et saepe commemoravimus , erepta sunt territoria , et divisi sunt complurium municipiorum agri , et una limitatione comprehensa sunt : facta est pertica omnis , id est omnium territoriorum , coloniae eius in quae coloni deducti sunt . 
Ergo fit ut plura territoria confusa unam faciem limitationis accipiant . 
Aliquibus vero auctores divisionis reliquerunt aliquid agri , id est quibus abstulerunt , quatenus haberent iuris dictionem : aliquos intra muros cohibuerunt . 
Itaque , ut frequenter iam nimis diximus , leges datae coloniis municipiisque intuendae erunt , nam et compluribus locis certos dederunt fines , intra quos iuris dictionem habere deberent . 
Cum non potuerit universus ager in assignationem cadere propter aut asperitatem locorum aut praerupta montium , quamvis excederent fines lege datos , tamen , quoniam vacabant , concessi sunt his quorum finibus sumpti erant , nec tamen iuris dictio concessa est . 
Saepe etiam r . 
P. Ager donatus est . 
Si quando tamen , ut supra diximus , quaestio de his moveatur , leges coloniarum ac municipiorum respiciendae erunt . 
Sed et pagi saepe significanter finiuntur : de quibus non puto quaestionem futuram , quorum territoriorum ipsi pagi sint , sed quatenus territoria . 
Quod tamen intellegi potest vel ex hoc , magistri pagorum quod pagos lustrare soliti sunt , uti trahamus quatenus lustrarent . 
Si vero de ipsis pagis quaestionem quis moveat , amplae rei negotium movebitur . 
Respiciendum tamen , ut saepe diximus , ; a ; quibus ex utrimque locantur . 
Nam et quotiens militi praetereunti aliive cui comitatui annona publica praestanda est , si ligna aut stramenta deportanda , quaerendum quae civitates quibus pagis huius modi munera praebere solitae sint . 
Praeterea et regiones solent etiam diversa sacra facere : ita videndum erit , qualiter pagi sacra faciant . 
Gracchanorum et Syllanorum limitationum mentio habenda est . 
In quibusdam etiam regionibus , ut opinamur , isdem lapidibus limitibusque manentibus post assignationes posteriores , duces facti sunt . 
Quibusdam autem , limitibus institutis , alii lapides sunt positi , etiam eis manentibus , quos Gracchani aut Syllani posuerunt . 
De qua re diligenter intuendum erit , ut eos lapides eosque limites comprehendamus , qui postremo per auctores divisionis positi sunt . 
Praeterea cum auctores assignationis divisionisque , non sufficientibus agris coloniarum , quos ex vicinis territoriis sumpsissent , et assignaverunt quidem futuris civibus coloniarum , sed iuris dictio eis agris , qui assignati sunt , penes eos remansit , ex quorum territorio sumpti erant . 
Quod ipsud diligenter intuendum erit et leges respiciendae . 
