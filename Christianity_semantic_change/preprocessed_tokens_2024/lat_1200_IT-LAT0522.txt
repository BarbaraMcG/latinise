DE STATU CAUSARUM Aristoteles in secundo philosophiae primae supponens causas esse tantum quattuor dicit , quod in unoquoque genere causarum est status et non processus in infinitum verbi gratia in genere causae efficientis non sunt causae efficientes infinitae , sed est unum efficiens eorum primum ; similiter et in alns generibus causarum quia si non esset causa prima , simpliciter non esset causa . 
Omnis ; enim causa posterior causalitatem suam habet a causa priori et superiore , non solum a proxima superiore , sed magis a causalitate illius superioris . 
Igitur si in infinitum est procedere , ut non sit reperire primam causam , non erit reperire causalitatem in aliquo . 
Necesse est ergo , quod si causa sit in aliquo genere , in eodem sit prima causa . 
Sed nec ibi , nec alibi tangit Aristoteles de numero et sufficientia causarum , hoc est quare sunt quattuor genera causarum tantum . 
- - Ad quod tamen potest induci ratio hoc modo : Causa enim efficiens secundum Aristotelem est , unde motus . 
Si ergo sensui patet et mentis intellectui , quod motus est ab aliquo , manifestum est simpliciter , quod causa efficiens est . 
Quod vero sit causa materialis , formalis et finalis , patet ex suppositione causae efficientis et sic potest probari : si enim efficiens causa est et effectum ab efficiente necesse est esse , necesse est effectum cum efficiente in quodam convenire et in quodam differre . 
- - Convenit autem effectus cum efficiente in eo , quod est actus in actu . 
Actus enim effecti est ab efficiente . 
Unde dicit Aristoteles in VIII philosophiae primae , quod omnis effectus univocatur suo efficienti etiam in artificialibus , in quibus minime videtur : domus enim architectori univocatur in hoc , quod architector speciem domus habet in anima , secundum quam omnes motus eius regulantur , ut efficiatur domus materialis . 
Et alibi dicit Aristoteles , quod omne agens habet hoc in actu , quod habet patiens in potentia . 
Sic ergo convenit effectus cum efficiente in eo , quod est in actu . 
Cum ergo differunt in aliquo et non differunt in eo , quod in actu est secundum modum dictum , necesse est differre in eo , quod potentia est . 
Et hoc dupliciter potest intellegi : aut quia efficiens non babeat potentiam , sed sit actus solum , et effectus habeat potentiam et actum ; aut quia efficiens habeat potentiam et actum simpliciter cum effectu ; et tunc necesse est potentiam efficientis , scilicet materiam , aliam esse in numero a materia effecti . 
Sicut ergo in quolibet , quod efficitur ab efficiente , necesse est existere duo , scilicet actum et potentiam , hoc est formam et materiam sic ergo ex comparatione causae efficientis ad effectum patent causa formalis et materialis . 
Similiter patere potest causa finalis . 
Nam species effecti existens in efficiente non movet efficientem in quantum intelligitur , sed in quantum appetitur . 
Quod autem appetitur , est bonum per se . 
Species autem effecti , in quantum movet efficientem , est in ratione boni . 
Bonum autem per se finis est : est ergo proprie in ratione finis . 
Sic ergo habemus quattuor genera causarum , et ex his existentibus necesse est causatum esse in esse completo . 
Non igitur ad esse alicuius alterius causae praeter haec quattuor potest consequi causatum , sed solum causa est , ad cuius esse sequitur aliud . 
Ergo non est alia causa praeter has . 
Sic ergo numerus habetur et sufficientia in genere causarum . 
Sed quod tres illarum incidant in unam , patet ex iam dictis . 
- - Efficiens autem , quod habet in se potentiam et actum , non a potentia , sed ab actu dicitur efficiens , quia actus efficientis per aliquam multiplicationem fit causa formalis effecti , et non in quantum intelligitur , sed inquantum diligitur hoc est inquantum est bonum et finis . 
- - Sic ergo in unum conveniunt tres causae , sed quarta non . 
Materia enim , cum solum sit potentia , omnino habet oppositum ad actum non solum secundum rationem , sed etiam sesundum naturam rei . 
Sed secus est de differentia et convenientia istarum causarum cum causa prima et causis secundariis . 
Cum efficiens habeat in se quod est et quo est , non solum secundum se totum est efficiens , sed secundum aliquid sui . 
Propterea differunt in sua natura quod efficit et quo efficit . 
Sed in his necesse est , quod intentio bom in intellectu addat supra speculationem essentiae . 
Sed in causa prima , cum ipsa sit substantia simplicissima , idem est in ea quod efficit et quo efficit . 
Propterea idem est in ea secundum substantiam efficiens et forma . 
Et tamen in ea sua simplicitas non compatitur multitudinem ex actualitate proveniente . 
In sui intellectu intentio bom non addit supra sui speculationem essentiae . 
Et propterea idem est in ea secundum substantiam efficiens , forma et finis . 
Est autem in unoquoque genere causarum multiplicitas nominis , ut in genere causae efficientis multiplices inveniuntur causae efficientes . 
Et non dico multiplicationem specierum causarum diversarum sub eodem genere , quia haec causa venit in univocationem , sed dico multiplicationem causarum efficientium , quibus ratio causae efficientis multipliciter convenit secundum prius et posterius . 
Et hanc multiplicitatem oportet manifestare hoc modo per definitionem causarum efficientium : alia enim est per se , alia per accidens . 
Per accidens vero est , quando non ipsi speciei vere convenit ratio efficientis aliquo modo , sed ei , in quo est , ut clarum est effective calidum ; non enim efficientia caloris convenit claritati , sed igni , in quo est claritas . 
Si vero large utamur hoc nomine ; per se ; , duplex est causa per se effectiva : per se scilicet ut illud quod efficit , scilicet subiectum efficiens , vel aliud , quo efficit . 
Quod efficit , est duplex : propinquum et remotum ; propinquum , ut cum ignis efficit ignem ; remotum , ut cum caelum . 
Quo vero efficiens efficit , dicitur dupliciter : vel per substantiam aliam a se , vel secundum aliquid sui . 
Secundum primum modum dicitur instrumentum efficientis efficiens ; oportet ennn instrumentum efficientis esse aliam substantiam ab efficiente . 
Sed si dicatur quo efficit non substantia alia ab agente , sed secundum aliquid sui , hoc erit dupliciter : aut virtute , aut ratione , sicut dicitur , quod ignis agens efficit passionem in patiente , et non solum ignis , sed etiam virtus ignis dicitur efficiens , unde dicitur qualitas aliqua activa . 
Non enim est differentia inter qualitatem et virtutem nisi in respectu , quia qualitas dicitur absolute respectu istius , cuius est virtus ; virtus vero dicitur in quantum eadem qualitas ad effectum alterius extenditur , sicut differt nomen formae et naturae . 
Virtus autem est dupliciter efficiens , scilicet aut potentia , aut actu . 
Et dico potentiam non quod nihil habet actu , sed quod non omnino habet actum . 
Sed factum actu aliunde iam est actu efficiens , sicut dicitur natura corporis materialis efficiens - - ipsa enim mota a virtute corporis caelestis potest movere - - ; sicut etiam dicitur calor efficiens , quia de se potest movere , quia motus animalium et finis actu potest movere et efficere . 
- - Actu vero dicitur virtus efficiens , quae de se actu potest movere et efficere . 
Actio vero dicitur efficiens dupliciter : uno modo ex hoc , quod passio est effectus illatioque actionis , sicut ad actionem universaliter sequitur passio . 
Alio modo dicitur actio efficiens passionem , non quia illa passio sit secundum naturam rei efficientis illius actionis , sed quia secundum legem naturalem vel positivam debitum est , ut talem actionem talis passio consequatur . 
Et hoc est exemplum , quod ponit Aristoteles secundo Posteriorum , scilicet quod Athenienses debellandi sunt , quia commiserunt in alios . 
Isto modo dicimus , quod causa efficiens suspensionis est latrocinium commissum , et dicimus , quod pro latrocinio suspenditur , assignando causam efficientem . 
Sed unica est hic dubitatio , scilicet de differentia causarum efficientium mediarum inter primum efficiens et ultimum effectum et causarum efficientium isto modo , quo instrumenta dicuntur efficientia . 
Videtur enim , quod causae efficientes mediae solum sint instrumenta primae causae efficientis . 
Videtur enim , quod proprie proprium instrumentorum sit tunc movere solum , cum moveantur . 
Si ergo idem conveniat omnibus causis mediis , videtur , quod omnes causae mediae sint instrumenta . 
Et respondendum est per interemptionem , quod non est proprium instrumentorum , quod dictum est , sed etiam est commune alns , immo proprie proprium instrumentorum est , quod in movendo nullam habent intentionem sibi propriam , nec finem intendunt , sed in operatione instrumentali solum est intentio principalis agentis . 
Causae vero mediae inter efficiens primum et ultimum effectum habent intentiones sibi proprias , sicut intelligentiae et corpora caelestia et corpora corruptibilia agentia ; et ex hoc non dicuntur instrumenta solum , sed agentia . 
Similiter causa formalis sive forma dicitur multipliciter , quia quaedam est forma substantialis et quaedam accidentalis . 
Forma accidentalis est in aliquo novem generum respectu substantiae ; sed non est causa formalis substantiae , eo quod causa est prior secundum naturam quam suum causatum , et praecipue causa formalis . 
Accidentia autem sunt posteriora secundum naturam , quam substantia . 
Forma vero substantialis multipliciter capitur : aut absolute , aut in respectu ; absolute , ut substantiarum formae substantiales ; in respectu , ut albedo dicitur forma substantialis albi , scilicet concreti ex tali substantia et accidente , vel curvum respectu lineae , et universaliter differentia respectu speciei in accidentalibus . 
Forma vero substantialis absolute dicta adhuc dicitur multipliciter . 
Dicitur enim uno modo exemplar separatum a re et non quo res est ; et alio modo quo res est , ita quod sit coniunctum rei et non exemplar ; tertio modo dicitur simul exemplar et quo res est . 
Exemplar dicitur solum forma illa , quae est in mente artificis , non forma illa , quae est illud , quo res est et non exemplar . 
Forma vero adhuc dicitur multipliciter : dicitur enim forma per impressionem , quae omnino materialis est . 
Dico autem causam materialem id est situalem , sicut sunt formae elementorum et corporum mineralium ; et secundum talem formam est dicere , quod eiusdem speciei et nominationis est unaquaeque pars cum suo toto . 
Alio modo dicitur forma , quae non est situalis et non recipit participationem , secundum situs , diversos in partibus materiae , ut est anima ; et hoc dupliciter : aut cum non sit situalis , mediante tamen virtute caelesti , quae situalis est , a forma situali educitur de potentia in actum ut est anima vegetativa et sensitiva . 
Et propterea simul cum formis situalibus perimitur ; et a tali forma non dicitur pars eiusdem speciei cum toto , sed eiusdem operationis . 
Nulla enim pars plantae est planta , nec animalis animal , sed unaquaeque pars plantae vegetatur et unaquaeque pars animalis sentit . 
Alio modo est anima intellectiva forma superveniens his , de quibus iam dictum est ; quae quia immediate advenit formae non situali , necesse fuit , ut non educeretur in esse immediate a forma substantiali , sed immediate a forma non situali , scilicet prima ; et ab hac forma non est pars eiusdem speciei cum toto , nec eiusdem operationis , quia nulla pars hominis est homo , nec aliqua pars hominis intelligit . 
Et propterea cum haec forma nullam relinquat multitudinem vel diversitatem operationis vel essentiae in sua perfectione , dicitur , quod est ultima formarum naturalium Aliud est adhuc genus formarum intelligentiarum , quae unionem habent cum corporibus supercaelestibus , sicut motor cum mobili et non quod intelligant mediante virtute corporea ; et propterea vocantur formae separatae . 
Anima vero rationalis non solum unitur corpori humano sicut motor , sed etiam sicut intelligens mediante virtute corporea . 
Intelligit enim non sine phantasmate , quod est actus virtutis sensitivae . 
Forma vero , quae simul est exemplar et quo res est , non est coniuncta rei , sed abstracta , simplex et separata . 
Haec est forma prima , quae qualiter sit forma prima , difficile est explanare . 
Similiter causa finalis vel finis dicitur multipliciter . 
Dicitur enim primum bonum intentum in mente agentis et secundo modo dicitur finis quod est ultimum in re operata . 
Intentio autem bom accepta cum intellectu agentis dicitur dupliciter : uno modo , quod ipsa species bom in intellectu accepta sit vere bonum , quod vere finis est ; et sic solum est in intellectu primi . 
Alio modo , quod ipsa species bom existens in anima non sit vere bonum , sed sit imago vel similitudo bom existentis extra animam ; et sic non est vere finis , sed est eius similitudo . 
- - Ultimum vero rei operatae dicitur multipliciter et propterea hoc nomen finis multipliciter participat . 
Dicitur enim uno modo ultimum rei operatae illud , quod causat opus rei sive motum eius ; et hoc est idem cum ultima forma rei et proprie appellatur terminus sive finis intentus . 
Alio modo dicitur ultimum rei operatae secundum intentionem operantis , verbi gratia talis figura causat motum domus operatae et non intentionem operantis . 
Causa materialis dicitur dupliciter : scilicet proportionate vere proportionate , ut quando una forma est potentia respectu alterius , sicut genus , quod est vera forma , dicitur potentia respectu speciei et differentiae . 
- - Materia vero dicitur aut ex qua , aut in qua . 
; Materia ex qua ; est , ex qua res est , hoc est substantia . 
; Materia in qua ; est , in qua res fit , quod est proprie accidentium et dicitur sic , quod est proprie et per se subiectum accidentis eiusdem materiae . 
Et est differentia istarum materiarum , quia materia , ex qua fit substantia , potentia est ; materia vero , in qua fit accidens est , ens in actu et per se causa sui accidentis . 
Et utraque istarum materiarum dicitur propinqua et remota , sicut propinquum subiectum est linea et remotum est quantitas continua et magis remotum est quantitas . 
Similiter propinqua materia animalis est caro , remotior quattuor elementa , remotissima est yle i . 
e . 
materia prima . 
Explicit tractatus domim Lincolniensis de statu causarum . 
