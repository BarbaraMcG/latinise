Dominus Iesus , antequam in coelum ascenderet , suis discipulis mandatum contulit nuntiandi Evangelium cunctis hominibus omnesque populos baptizandi : ; Euntes in mundum universum praedicate evangelium omni creaturae . 
Qui crediderit et baptizatus fuerit , salvus erit ; qui vero non crediderit , condemnabitur ; ( Mc , - ) ; ; Data est mihi omnis potestas in caelo et in terra . 
Euntes ergo docete omnes gentes , baptizantes eos in nomine Patris et Filii et Spiritus Sancti , docentes eos servare omnia , quaecumque mandavi vobis . 
Et ecce ego vobiscum sum omnibus diebus usque ad consummationem saeculi ; ( Mt , - ; cf . 
etiam Lc , - ; Io , ; , ; Act , ) . 
Universalis Ecclesiae missio oritur ex Iesu Christi mandato et per saeculorum decursum impletur in proclamatione mysterii Dei , Patris et Filii et Spiritus Sancti , atque mysterii incarnationis Filii , quod universis hominibus salutis eventus exstat . 
Haec sunt capita fundamentalia quae in professione fidei christianae continentur : ; Credo in unum Deum , Patrem omnipotentem , factorem caeli et terrae , omnium visibilium et invisibilium . 
Et in unum Dominum Iesum Christum , Filium Dei unigenitum , et ex Patre natum ante omnia saecula , Deum de Deo , lumen de lumine , Deum verum de Deo vero , genitum , non factum , consubstantialem Patri : per quem omnia facta sunt ; qui propter nos homines et propter nostram salutem descendit de caelis et incarnatus est de Spiritu Sancto ex Maria virgine , et homo factus est , crucifixus etiam pro nobis sub Pontio Pilato , passus et sepultus est , et resurrexit tertia die secundum Scripturas , et ascendit in caelum , sedet ad dexteram Patris , et iterum venturus est cum gloria , iudicare vivos et mortuos : cuius regni non erit finis . 
Et in Spiritum Sanctum , Dominum et vivificantem , qui ex Patre procedit , qui cum Patre et Filio simul adoratur et conglorificatur , qui locutus est per prophetas . 
Et unam sanctam catholicam et apostolicam Ecclesiam . 
Confiteor unum baptisma in remissionem peccatorum . 
Et exspecto resurrectionem mortuorum , et vitam venturi saeculi ; . 
Per saeculorum decursum Ecclesia fideliter proclamavit Iesu Christi Evangelium de eoque testimonium reddidit . 
Altero vero exeunte millennio , huius missionis exsecutio ab adimpletione procul adhuc abest , qua de causa hodie vim suam quam maxime servat Pauli apostoli exclamatio de uniuscuiusque fidelis baptizati officio missionario : ; Nam si evangelizavero , non est mihi gloria ; necessitas enim mihi incumbit . 
Vae enim mihi est , si non evangelizavero ! 
; ( Cor , ) . 
Haec est profecto ratio ob quam Magisterium peculiari cura incubuit missioni evangelizatrici Ecclesiae declarandae ac promovendae , in iis praesertim quae attinent ad religiosas traditiones hominum totius orbis . 
Attentis valoribus quos testantur et hominum consortioni conferre possunt , traditiones huiusmodi modo aperto ac positivo respiciuntur in Declaratione conciliari de Ecclesiae habitudine ad religiones non christianas , in qua legitur : ; Ecclesia catholica nihil eorum , quae in his religionibus vera et sancta sunt , reicit . 
Sincera cum observantia considerat illos modos agendi et vivendi , illa praecepta et doctrinas , quae , quamvis ab iis quae ipsa tenet et proponit in multis discrepent , haud raro referunt tamen radium illius Veritatis , quae illuminat omnes homines ; . 
Haec premens vestigia , Ecclesia , ut munus suum adimpleat nuntiandi Iesum Christum , qui est ; via et veritas et vita ; ( Io , ) , utitur quoque dialogo interreligioso , qui quidem , nedum in locum missionis ad gentes substituatur , eam potius comitatur , propter illud ; unitatis mysterium ; ex quo ; consequitur ut omnes viri ac mulieres , qui salvi effecti sunt , participes reddantur , modo licet differenti , eiusdem mysterii salutis in Christo Iesu per Spiritum eius ; . 
Hic dialogus , ad missionis Ecclesiae evangelizatricis partes pertinens , se cum fert dispositionem ad mente complectendum id quod alii tenent necnon impulsionem versus mutuam communicationem , ita ut alter ab altero locupletetur , in oboedientia erga verum et in observantia erga libertatem . 
Peculiares autem exsurgunt quaestiones cum inter fidem christianam et alias traditiones religiosas dialogus ad effectum deducitur ipsiusve natura altius perscrutatur , quibus quaestionibus responsio quaeritur novas percurrendo vias , propositiones afferendo et modos agendi proponendo , quae quidem omnia accurato egent discrimine . 
Hac in expositione praesens Declaratio eo respicit , ut Episcopis , theologis universisque catholicis fidelibus quaedam doctrinae capita in memoriam reducantur , quae necessaria sunt omnino quaeque theologicam ratiocinationem iuvare possunt ad solutiones inveniendas quae et veritatibus fidei sint conformes et culturalibus exigentiis nostri temporis apte accommodentur . 
Stylus expositivus fini respondet propter quem praesens Declaratio lata est . 
Hoc enim documentum non ea de causa foras datur , ut organica tractatio tradatur quaestionum de mysterii Iesu Christi atque Ecclesiae unicitate et universalitate salvifica , utve solutiones proponantur theologicis controversiis liberae disputationi relictis , sed eo contra respicit , ut , patefactis nonnullis fundamentalibus problematibus altiori indagationi adhuc subiciendis atque confutatis quibusdam erroneis vel ambiguis sententiis , doctrina catholicae fidei hac de re iterum proponatur . 
Quamobrem Declaratio vestigia premit doctrinae traditae in praecedentibus Magisterii documentis , eum in finem ut veritates repetantur quae ad Ecclesiae fidei patrimonium pertinent . 
Perenne nuntium missionarium Ecclesiae in discrimine hodie ponitur a theoriis indolis relativisticae , quae comprobare conantur pluralismum religiosum , non solum de facto sed etiam de iure ( vel de principio ) . 
Ideo superatae a quibusdam censentur veritates cuiusmodi sunt indoles definitiva et completa revelationis Iesu Christi , natura fidei christianae per respectum ad adhaesionem aliis religionibus , inspiratio librorum Sacrae Scripturae , unitas personalis inter Verbum aeternum et Iesum Nazarenum , unitas oeconomiae Verbi incarnati et Spiritus Sancti , unicitas et universalitas salvifica mysterii Iesu Christi , mediatio salvifica universalis Ecclesiae , inscindibilitas , quamvis in distinctione , inter Regnum Dei , Regnum Christi et Ecclesiam , subsistentia unicae Christi Ecclesiae in catholica Ecclesia . 
Harum asseverationum veluti radices quaedam praesupposita exstant , indolis cum philosophicae tum theologicae , quae intellectui ac receptioni veritatum revelatarum obstant . 
Ex iis praesuppositis haec , inter alia , recenseri queunt : persuasio de incomprehensibilitate et inexprimibilitate veritatis divinae etiam ex parte revelationis christianae ; mentis habitus relativisticus relate ad veritatem , ita ut id quod verum est iuxta aliquos tale non sit iuxta alios ; radicalis oppositio quae fingitur inter formam mentis logicam occidentalem et formam mentis symbolicam orientalem ; subiectivismus eius qui , tenens rationem unicum esse cognitionis fontem , ; minus intuitum suum attollere in altiora posset ut veritatem exsistentiae consequi auderet ; ; difficultas intellegendi et accipiendi praesentiam in historia eventuum indolis definitivae atque eschatologicae ; metaphysica exinanitio eventus historicae incarnationis Verbi aeterni , qui eventus reducitur ad meram apparitionem Dei in historia ; eclectismus eorum qui , in theologica pervestigatione , ideas assumunt e diversis contextibus philosophicis et religiosis provenientibus , nulla facta quaestione de earum cohaerentia et conexione systematica deque earum congruentia cum christiana veritate ; propensio , demum , ad sacram Scripturam legendam et intellegendam extra Ecclesiae Traditionem et Magisterium . 
Haec praesupposita , aspectus inter se differentes interdum induentia , quae quandoque ut assertiones quandoque vero ut hypotheses proponuntur , fundamentum constituunt quarundam theologicarum propositionum , iuxta quas christiana revelatio et mysterium Iesu Christi ac Ecclesiae suam amittunt indolem veritatis absolutae et universalitatis salvificae , vel saltem sub umbra dubii et diffidentiae collocantur . 
Cf . 
Ioannes Paulus II , Litt . 
Encycl . 
Redemptoris missio , n . 
: AAS - Cf . 
Conc . 
Vat . 
II , Decr . 
Ad gentes et Decl . 
Nostra aetate ; cf . 
etiam Paulus VI , Exhort . 
Ap. Evangelii nuntiandi : AAS - ; Ioannes Paulus II , Litt . 
Encycl . 
Redemptoris missio . 
Conc . 
Vat . 
II , Decl . 
Nostra aetate , n . 
Pont . 
Cons . 
pro dialogo inter religiones et Congr . 
pro gentium evangelizatione , Instr . 
Dialogo e annuncio , n . 
: AAS - ; cf . 
Conc . 
Vat . 
II , Const . 
past . 
Gaudium et spes , n . 
Cf . 
Ioannes Paulus II , Litt . 
Encycl . 
Redemptoris missio , n . 
Cf . 
Pont . 
Cons . 
pro dialogo inter religiones et Congr . 
pro gentium evangelizatione , Instr . 
Dialogo e annuncio , n . 
Ioannes Paulus II , Litt . 
Encycl . 
Fides et ratio , n . 
De plenitudine et indole definitiva revelationis Iesu Christi Ut remedium afferatur huic formae mentis relativisticae , quae magis magisque grassatur , opus est imprimis ut affirmetur indoles definitiva ac completa revelationis Iesu Christi . 
Firmiter enim credendum est in mysterio Iesu Christi , Filii Dei incarnati , qui est ; via et veritas et vita ; ( Io , ) , haberi revelationem plenitudinis veritatis divinae : ; nemo novit Filium nisi Pater , neque Patrem quis novit nisi Filius et cui voluerit Filius revelare ; ( Mt , ) ; ; Deum nemo vidit umquam ; Unigenitus Deus , qui est in sinu Patris , ipse enarravit ; ( Io , ) ; ; in ipso inhabitat omnis plenitudo divinitatis corporaliter et estis in illo repleti ; ( Col , - ) . 
In fidelitate erga Dei verbum , Concilium Vaticanum II hoc docet : ; Intima autem per hanc revelationem tam de Deo quam de hominis salute veritas nobis in Christo illucescit , qui mediator simul et plenitudo totius revelationis exsistit ; . 
Et idem Concilium asserit : ; Iesus Christus ergo , Verbum caro factum , ; homo ad homines ; missus ; verba Dei loquitur ; ( Io , ) , et opus salutare consummat quod dedit ei Pater faciendum ( cf . 
Io , ; , ) . 
Quapropter Ipse , quem qui videt , videt et Patrem ( cf . 
Io , ) , tota Suiipsius praesentia ac manifestatione , verbis et operibus , signis et miraculis , praesertim autem morte sua et gloriosa ex mortuis resurrectione , misso tandem Spiritu veritatis , revelationem complendo perficit ac testimonio divino confirmat . 
[ . 
. . ] Oeconomia ergo christiana , utpote foedus novum et definitivum , numquam praeteribit , et nulla iam nova revelatio publica expectanda est ante gloriosam manifestationem Domini nostri Iesu Christi ( cf . 
I Tim , et Tit , ) ; . 
Hac de causa in Litteris Encyclicis Redemptoris missio iterum Ecclesiae proponitur munus nuntiandi Evangelium ut veritatis plenitudinem : ; Per hoc definitivum suae revelationis Verbum , Deus plenissimo modo se ostendit ; hominum generi dixit quis Ipse sit . 
Et haec revelatio , qua Deus certe et definitive se patefecit , causa est praecipua cur Ecclesia ; sit , sua natura , missionaria ; ; unde non potest non proclamare Evangelium , id est plenitudinem veritatis , quam Deus nobis de se significavit ; . 
Una ergo Iesu Christi revelatio ; infert aliquam veritatem , universalem atque ultimam , quae hominis mentem incitat ne umquam consistat ; . 
Ecclesiae igitur fidei opponitur thesis de indole limitata , incompleta et imperfecta revelationis Iesu Christi , perinde ac si haec sit complementum revelationis aliis in religionibus exstantis . 
Ratio ultima huiusmodi asseverationis in eo inniteretur , quod a nulla historica religione Dei veritas percipi et manifestari posset in sua universalitate et plenitudine , nec ideo a christianismo , immo sed neque a Iesu Christo . 
Haec cogitandi ratio penitus contradicit praecedentibus affirmationibus fidei , iuxta quas in Iesu Christo salvifici Dei mysterii plena et completa exstat revelatio . 
Proinde verba , opera et integer eventus historicus Iesu Christi , quamvis limitibus subiciantur prout sunt humanae realitates , tamquam subiectum tamen habent Personam divinam Verbi incarnati , ; veri Dei et veri hominis ; , quapropter notam induunt definitivae ac plenae revelationis viarum Dei ad hominum salutem , etiamsi altitudo ipsius divini mysterii maneat transcendens et inexhauribilis . 
Veritas circa Deum nequaquam aboletur vel extenuatur eo quod lingua humana exprimitur ; remanet contra unica , plena et completa , quia qui loquitur et agit Filius est Dei incarnatus . 
Propterea fides postulat ut profiteamur Verbum carnem factum , in universo suo mysterio , ab incarnatione ad glorificationem , fontem esse , participatum sed realem , necnon consummationem omnis revelationis salvificae Dei ad homines ; profiteamur quoque necesse est Spiritum Sanctum , qui est Spiritus Christi , ; in omnem veritatem ; ( Io , ) docturum esse Apostolos et , per ipsos , Ecclesiam universam in temporis decursu . 
Adaequata ergo responsio ad Dei revelationem est ; oboeditio fidei ( Cf . 
Rom , ; Rom , ; Cor , - ) qua homo se totum libere Deo committit ; plenum revelanti Deo intellectus et voluntatis obsequium ; praestando et voluntarie revelationi ab Eo datae assentiendo ; . 
Fides est gratiae donum : ; Quae fides ut praebeatur , opus est praeveniente et adiuvante gratia Dei et internis Spiritus Sancti auxiliis , qui cor moveat et in Deum convertat , mentis oculos aperiat , et det ; omnibus suavitatem in consentiendo et credendo veritati ; ; . 
Oboeditio fidei se cum fert ut tamquam vera accipiatur Christi revelatio , de qua Deus spondet , qui est ipsa Veritas : ; Fides est imprimis adhaesio personalis hominis ad Deum ; simul vero et inseparabiliter est liber toti veritati a Deo revelatae assensus ; . 
Fides igitur , quae est ; donum Dei ; et ; virtus supernaturalis ab Illo infusa ; , duplicem se cum fert adhaesionem : et Deo , qui revelat , et veritati ab eo revelatae , propter fidem quae praebetur Ei qui loquitur . 
Propterea ; in nullum alium credere debemus quam in Deum , Patrem , Filium et Spiritum Sanctum ; . 
Firmiter ergo tenenda est distinctio inter fidem theologalem et credulitatem quae invenitur in aliis religionibus . 
Dum enim fides acceptio est , vi gratiae , veritatis revelatae , quae una sinit ; nos in mysterium ingredi intimum , cuius congruentem fovet intellectum ; , credulitas aliarum religionum tributa in complexu illo innititur experientiae et cogitationis , qui divitiarum acervum sapientiae ac sensus religiosi efformat , mente conceptum ab hominibus veritatem quaerentibus ab eisque ad effectum deductum cum sese ad Divinum et Absolutum referunt . 
Huiusmodi autem distinctio non semper prae oculis habetur in hodierno cogitandi habitu , qua de causa fides theologalis , quae est acceptio veritatis revelatae a Deo Uno et Trino , frequenter identificatur cum credulitate in aliis religionibus , quae est contra experientia religiosa veritatem absolutam adhuc quaerens , ad assensum tamen erga Deum sese revelantem nondum perveniens . 
Haec est una ex causis propter quas propensio apud quosdam viget ad minuendas differentias , quandoque ad extinctionem usque , christianismum inter et alias religiones . 
Proponitur quoque hypothesis circa vim inspiratam textuum sacrorum aliarum religionum . 
Agnoscendum est quidem aliqua elementa horum textuum esse de facto instrumenta , per quae homines sane multi , saeculorum decursu , et potuerunt et hodie possunt nutrire ac conservare suam cum Deo religionis relationem . 
Hac de causa , attentis modis agendi , praeceptis atque doctrinis aliarum religionum , Concilium Vaticanum II - uti supra recoluimus - de iisdem religionibus asseverat : ; quamvis ab iis quae ipsa [ Ecclesia ] tenet et proponit in multis discrepent , haud raro referunt tamen radium illius Veritatis , quae illuminat omnes homines ; . 
Ecclesiae autem traditio tamquam textus inspiratos unice habet canonicos libros Veteris et Novi Testamenti , quatenus ipsi a Spiritu Sancto sunt inspirati . 
Huiusmodi traditionis vestigia premens , Concilium Vaticanum II , in Constitutione dogmatica de divina Revelatione , hoc docet : ; Libros enim integros tam Veteris quam Novi Testamenti , cum omnibus eorum partibus , sancta Mater Ecclesia ex apostolica fide pro sacris et canonicis habet , propterea quod , Spiritu Sancto inspirante conscripti ( cf . 
Io , ; Tim , ; Pt , - ; , - ) , Deum habent auctorem , atque ut tales ipsi Ecclesiae traditi sunt ; . 
Hi quidem libri ; veritatem , quam Deus nostrae salutis causa , Litteris Sacris consignari voluit , firmiter , fideliter et sine errore docere profitendi sunt ; . 
Deus tamen , volens ad se omnes gentes in Christo vocare eisque plenitudinem suae revelationis ac sui amoris communicare , praesens quoque efficitur multis modis ; non singulis solum hominibus , verum populis etiam per spiritales eorum divitias , quas in primis necessarioque religiones testantur , licet ; lacunas , defectus et errores ; contineant ; . 
Ideoque libri sacri aliarum religionum , qui de facto nutrimentum praebent earum asseclis eorumque vitae rationem dirigunt , e Christi mysterio accipiunt illa bonitatis et gratiae elementa , quae in ipsis inveniuntur . 
Ib . 
, n . 
Ioannes Paulus II , Litt . 
Encycl . 
Redemptoris missio , n . 
Ioannes Paulus II , Litt . 
Encycl . 
Fides et ratio , n . 
Symbolum Chalcedonense : DS Cf . 
S. Athanasius Alexandrinus , De Incarnatione , , : SC , Cf . 
Conc . 
Vat . 
II , Const . 
dogm . 
Dei verbum , n . 
Ib . 
, n . 
Ib . 
Cf . 
Catechismus Catholicae Ecclesiae , n . 
Ib . 
, n . 
Ib . 
, n . 
Ib . 
, n . 
Ioannes Paulus II , Litt . 
Encycl . 
Fides et ratio , n . 
Cf . 
ib . 
, nn . 
- Conc . 
Vat . 
II , Decl . 
Nostra aetate , n . 
Cf . 
etiam Conc . 
Vat . 
II , Decr . 
Ad gentes , n . 
, ubi agitur de bonis quae habentur ; in propriis ritibus et culturis populorum ; ; Const . 
dogm . 
Lumen gentium , n . 
, quo in loco mentio fit de elementis boni atque veri inter non christianos exsistentibus , quae considerari queunt ut praeparatio ad Evangelium accipiendum . 
Cf . 
Conc . 
Tridentinum , Decr . 
De libris sacris et de traditionibus recipiendis : DS ; Conc . 
Vat . 
I , Const . 
dogm . 
Dei Filius , cap . 
: DS Conc . 
Vat . 
II , Const . 
dogm . 
Dei verbum , n . 
Ib . 
Ioannes Paulus II , Litt . 
Encycl . 
Redemptoris missio , n . 
Cf . 
etiam n . 
Cf . 
Paulus VI , Evangelii nuntiandi , n . 
Verbum incarnatum et Spiritus Sanctus in opere salutis In theologica nostri temporis perquisitione Iesus Nazarenus frequenter consideratur ut figura historica particularis , finita , revelatrix rei divinae modo non exclusivo , sed complementario cum aliis figuris quae pariter revelatrices et salvificae exsistimantur . 
Ideo Infinitum , Absolutum ultimumque Dei Mysterium sese hominum generi manifestaret multis modis multisque historicis figuris , quarum una esset Iesus Nazarenus . 
Magis definite , Ipse esset unus ex pluribus vultibus per temporum decursum a Verbo assumptis , ut salvifice cum hominibus communicaret . 
Praeterea , ut salva maneant , ex altera parte , universalitas salutis christianae , ex altera vero factum pluralismi religiosi , duplex proponitur oeconomia , nempe Verbi aeterni oeconomia , quae valeat quoque extra Ecclesiam neque ullam cum ipsa relationem habeat , atque oeconomia Verbi incarnati . 
Prior vim haberet universalitatis potiorem quam altera , quae ad solos christianos restringeretur , quamvis in ipsa Dei praesentia plenior esset . 
Hae theses aperte discrepant a fide christiana . 
Firmiter enim credenda est fidei doctrina quae profitetur Iesum Nazarenum , Mariae filium , ipsumque solum , esse Patris Filium ac Verbum . 
Verbum , quod ; erat in principio apud Deum ; ( Io , ) , ipsum est quod ; caro factum est ; ( Io , ) . 
In ; Iesu Christo , Filio Dei vivi ; ( Mt , ) , ; inhabitat omnis plenitudo divinitatis corporaliter ; ( Col , ) . 
Ipse est ; Unigenitus Deus , qui est in sinu Patris ; ( Io , ) , Filius ; dilectionis su , in quo habemus redemptionem [ . 
. . ] quia in ipso complacuit omnem plenitudinem habitare et per eum reconciliare omnia in ipsum , pacificans per sanguinem crucis eius , sive qu in terris sive qu in clis sunt ; ( Col , - - ) . 
Fidelitate servata erga Sacram Scripturam reiectisque interpretationibus erroneis vel reductivis , Concilium Nicaenum I sollemniter proclamavit suam fidem in ; Iesum Christum , Filium Dei natum ex Patre unigenitum , hoc est de substantia Patris , Deum ex Deo , lumen ex lumine , Deum verum de Deo vero , natum , non factum , unius substantiae cum Patre : per quem omnia facta sunt , quae in caelo et in terra ; qui propter nos homines et propter nostram salutem descendit , incarnatus est et homo factus est , et passus est , et resurrexit tertia die , et ascendit in caelos , venturus iudicare vivos et mortuos ; . 
Secundum id quod Patres docuerant , etiam Concilium Chalcedonense professum est se ; unum eundemque confiteri Filium Dominum nostrum Iesum Christum [ . 
. . ] eundem perfectum in deitate , eundem perfectum in humanitate , Deum vere et hominem vere [ . 
. . ] consubstantialem Patri secundum deitatem et consubstantialem nobis eundem secundum humanitatem [ . 
. . ] ante saecula quidem de Patre genitum secundum deitatem , in novissimis autem diebus eundem propter nos et propter nostram salutem ex Maria virgine Dei genetrice secundum humanitatem ; . 
Quocirca Concilium Vaticanum II asserit de Iesu Christo - qui est ; novissimus Adam ; et ; imago Dei invisibilis ; ( Col , ) - : ; Ipse est homo perfectus , qui Adae filiis similitudinem divinam , inde a primo peccato deformatam , restituit . 
[ . 
. . ] Agnus innocens , sanguine suo libere effuso , vitam nobis meruit , in Ipsoque Deus nos Sibi et inter nos reconciliavit et a servitute diaboli ac peccati eripuit , ita ut unusquisque nostrum cum Apostolo dicere possit : Filius Dei ; dilexit me et tradidit semetipsum pro me ; ( Gal , ) ; . 
Hac eadem de re Ioannes Paulus II his verbis sese exprimit : ; Fidei christianae contrarium est quamquam inducere Verbi et Iesu Christi separationem [ . 
. . ] : Iesus est Verbum caro factum , persona una et indivisibilis [ . 
. . ] . 
Non alius est Christus , quam Iesus Nazarethanus , hicque Verbum Dei est homo factum pro salute omnium . 
[ . 
. . ] Dum tendimus ad invenienda et aestimanda dona omne genus , praesertim divitias spiritales , quae Deus omni populo dedit , non possumus ea a Iesu Christo seiungere , qui in medio stat divini salutis consilii ; . 
Fidei quoque catholicae contradicit disiunctio inter actionem salvificam Verbi qua talis et actionem salvificam Verbi quod caro factum est . 
Per incarnationem enim opera salvifica omnia , quae Verbum Dei perficit , efficiuntur semper in unitate cum humana natura , quam ad universorum hominum salutem assumpsit . 
Subiectum unicum operans in duabus naturis , humana et divina , persona est unica Verbi . 
Componi ergo nequit cum Ecclesiae doctrina theoria illa quae Verbo qua tali actuositatem salvificam tribuit , quae exerceatur ; praeter ; et ; ultra ; Iesu Christi humanitatem , etiam post incarnationem . 
Eadem ratione firmiter credenda est fidei doctrina circa unicitatem oeconomiae salvificae , quam Deus Unus et Trinus voluit , cuius fons atque centrum exstat mysterium incarnationis Verbi , mediatoris divinae gratiae in ordine creationis ac redemptionis ( cf . 
Col , - ) , in quo omnia recapitulantur ( cf . 
Eph , ) , ; qui factus est sapientia nobis a Deo et iustitia et sanctificatio et redemptio ; ( Cor , ) . 
Christi enim mysterium intrinseca praeditur unitate , quae ab electione aeterna in Deo ad parusiam usque pertingit : ; elegit nos in ipso [ Pater ] ante mundi constitutionem , ut essemus sancti et immaculati in conspectu eius in caritate ; ( Eph , ) ; ; in quo etiam sorte vocati sumus , prdestinati secundum propositum eius , qui omnia operatur secundum consilium voluntatis su ; ( Eph , ) ; ; Nam , quos praescivit [ Pater ] , et praedestinavit conformes fieri imaginis Filii eius , ut sit ipse primogenitus in multis fratribus ; quos autem praedestinavit , hos et vocavit ; et quos vocavit , hos et iustificavit ; quos autem iustificavit , illos et glorificavit ; ( Rom , - ) . 
In fidelitate erga divinam revelationem , Ecclesiae Magisterium firmiter asseverat Iesum Christum esse universalem mediatorem ac redemptorem : ; Verbum enim Dei , per quod omnia facta sunt , Ipsum caro factum est , ita ut , perfectus Homo , omnes salvaret et universa recapitularet . 
Dominus [ . 
. . ] est quem Pater a mortuis suscitavit , exaltavit et a dextris suis collocavit , Eum vivorum atque mortuorum iudicem constituens ; . 
Salvifica haec mediatio fert quoque se cum unicitatem sacrificii redemptoris Iesu Christi , summi ac aeterni sacerdotis ( cfr . 
Hebr , ; , ; , - ) . 
Est etiam qui proponat hypothesim de oeconomia quadam Spiritus Sancti , indole praedita universaliore quam oeconomia Verbi incarnati , crucifixi et resuscitati , quae asseveratio contradicit pariter catholicae fidei , utpote quae teneat salvificam Verbi incarnationem eventum esse trinitarium . 
In Novo Testamento mysterium Iesu Christi , Verbi incarnati , locus est praesentiae Spiritus Sancti atque principium effusionis eius in hominum genus non solum in temporibus messianicis ( cf . 
Act , - ; Io , ; , ; Cor , ) , sed etiam in temporibus , quae eius adventum in historiam praecesserunt ( Cor , ; Petr , - ) . 
Veritatem hanc fundamentalem Concilium Vaticanum II in conscientiam fidei Ecclesiae revocavit . 
Cum enim salvificum Patris consilium erga universum hominum genus exponit , Concilium intime et ab initio conectit Christi mysterium cum mysterio Spiritus . 
Opus totum aedificationis Ecclesiae ex parte Iesu Christi Capitis , per saeculorum decursu , consideratur tamquam effectio ab ipso in communione cum Spiritu eius peracta . 
Praeterea , ultra Ecclesiae fines visibiles , actio salvifica Iesu Christi , cum Spiritu Eius et per Spiritum Eius , hominum genus universum pertingit . 
De mysterio paschali agens , in quo Christus iam nunc credentes sibi vitaliter sociat in Spiritu eisque spem confert resurrectionis , Concilium Vaticanum II asserit : ; Quod non tantum pro christifidelibus valet , sed et pro omnibus hominibus bonae voluntatis in quorum corde gratia invisibili modo operatur . 
Cum enim pro omnibus mortuus sit Christus cumque vocatio hominis ultima revera una sit , scilicet divina , tenere debemus Spiritum Sanctum cunctis possibilitatem offerre ut , modo Deo cognito , huic paschali mysterio consocientur ; . 
Patet igitur coniunctio inter mysterium salvificum Verbi incarnati et mysterium Spiritus Sancti , quippe quod nonnisi in id respiciat , ut nempe influxus salvificus Filii , hominis facti , ad effectum adducatur in vita cunctorum hominum , qui ad unam eandemque metam a Deo vocantur , sive tempore ipsi praecesserint adventum Verbi hominis facti sive post Eius incarnationem vitam in historiae cursu agant : iis omnibus animator exstat Spiritus Patris , quem Filius hominis sine mensura donat ( cf . 
Io , ) . 
Hac de causa Ecclesiae Magisterium temporis recentioris firmiter ac dilucide veritatem proclamat unius atque unicae divinae oeconomiae : ; Praesentia et actio Spiritus non tantum singulos homines contingunt , sed et societatem et historiam , populos , culturas , religiones [ . 
. . ] . 
Christus a mortuis suscitatus per virtutem Spiritus sui in cordibus hominum operatur [ . 
. . ] . 
Idem Spiritus Sanctus spargit ; semina Verbi ; , quae sunt in ritibus et in culturis , eaque recludit ad maturitatem in Christo ; . 
Quamquam functionem agnoscit historico - salvificam Spiritus in mundo universo et in cuncta hominum generis historia , Magisterium tamen asseverat : ; Spiritus hic idem est qui in incarnatione , in vita , in morte et resurrectione Iesu est operatus quique in Ecclesia operatur . 
Non alternat igitur cum Christo , nec explet inane quiddam quod interdum esse putatur inter Christum et Logon . 
Quod Spiritus in cordibus hominum operatur , in culturis et in religionibus , ad evangelium praeparat , nec potest necessitudinem non habere cum Christo , Verbo carne facto Spiritus actione , ; ut , perfectus homo , omnes salvaret et universa recapitularet ; ; . 
Ut omnia ergo breviter colligantur , dicendum est actionem Spiritus non collocari ultra vel prope Christi actionem . 
De unica enim agitur Dei Unius et Trini salvifica oeconomia , quae ad rem deducitur in mysterio incarnationis , mortis et resurrectionis Filii Dei et Spiritu Sancto cooperante efficitur , quaeque in suo effectu salvifico ad homines cunctos et ad universum mundum pertingit : ; Homines ergo cum Deo communicare non possunt nisi per Christum , Spiritu Sancto movente ; . 
Conc . 
Chalcedonense : DS Conc . 
Vat . 
II , Const . 
past . 
Gaudium et spes , n . 
Ioannes Paulus II , Litt . 
Encycl . 
Redemptoris missio , n . 
Cf . 
S. Leo Magnus , Tomus ad Flavianum : DS Cf . 
S. Leo Magnus , Litterae ; Promisisse me memini ; ad Leonem I imp . 
: DS : ; In tantam unitatem ab ipso conceptu Virginis deitate et humanitate conserta , ut nec sine homine divina , nec sine Deo agerentur humana ; . 
Cf . 
etiam ib . 
: DS Conc . 
Vat . 
II , Const . 
past . 
Gaudium et spes , n . 
Cf . 
etiam Conc . 
Tridentinum , Decr . 
De peccato originali , n . 
: DS Cf . 
Conc . 
Vat . 
II , Const . 
dogm . 
Lumen gentium , nn . 
- Cf . 
ib , n . 
Cf . 
S. Irenaeus , qui affirmabat : ; [ in Ecclesia ] deposita est communicatio Christi , id est Spiritus Sanctus ; ( Adversus haereses III , , : SC , ) . 
Conc . 
Vat . 
II , Const . 
past . 
Gaudium et spes , n . 
Ioannes Paulus II , Litt . 
Encycl . 
Redemptoris missio , n . 
Ad verba ; semina Verbi ; , cf . 
etiam S. Iustinus , Apologia , - ; , - ; , - : ed . 
Goodspeed , pp . 
; ; - Cf . 
IOANNES PAULUS II , Litt . 
Encycl . 
Redemptoris missio , nn . 
- Ib . 
, n . 
Ib . 
, n . 
De unicitate et universalitate mysterii salvifici Iesu Christi Semel atque iterum thesis sustinetur negans unicitatem et universalitatem salvificam mysterii Iesu Christi . 
Haec autem sententia biblico fundamento prorsus est destituta . 
Re enim vera , ut elementum perenne fidei Ecclesiae , firmiter credenda est veritas Iesu Christi , Filii Dei , Domini et unici Salvatoris , qui , in suo eventu incarnationis , mortis ac resurrectionis ad apicem adduxit salutis historiam , quae suam plenitudinem suumque centrum in ipso habet . 
Novi Testamenti verba id clare testantur : ; Pater misit Filium salvatorem mundi ; ( Io , ) ; ; Ecce Agnus Dei , qui tollit peccatum mundi ; ( Io , ) . 
Synedrium alloquens ad explanandam sanationem hominis claudi a nativitate , in nomine Iesu effectam ( cf . 
Act , - ) , Petrus dicit : ; Et non est in alio aliquo salus , nec enim nomen aliud est sub caelo datum in hominibus , in quo oportet nos salvos fieri ; ( Act , ) . 
Idem apostolus de Iesu Christo addit : ; hic est omnium Dominus ; ; ; constitutus est a Deo iudex vivorum et mortuorum ; , quapropter possunt ; remissionem peccatorum accipere per nomen eius omnes , qui credunt in eum ; ( cf . 
Act , ) . 
Paulus haec ad Corinthios scribit : ; Nam et si sunt , qui dicantur dii sive in caelo sive in terra , siquidem sunt dii multi et domini multi , nobis tamen unus Deus Pater , ex quo omnia et nos in illum , et unus Dominus Iesus Christus , per quem omnia et nos per ipsum ; ( Cor , - ) . 
Etiam Ioannes apostolus asseverat : ; Sic enim dilexit Deus mundum , ut Filium suum unigenitum daret , ut omnis , qui credit in eum , non pereat , sed habeat vitam aeternam . 
Non enim misit Deus Filium in mundum , ut iudicet mundum , sed ut salvetur mundus per ipsum ; ( Io , - ) . 
In Novo Testamento universalis Dei voluntas salvifica arte conectitur cum unica Christi mediatione : ; [ Deus ] omnes homines vult salvos fieri et ad agnitionem veritatis venire . 
Unus enim Deus , unus et mediator Dei et hominum , homo Christus Iesus , qui dedit redemptionem semetipsum pro omnibus ; ( Tim , - ) . 
Hac conscientia innixi de dono salutis unico et universali a Patre dato per Iesum Christum in Spiritu ( cf . 
Eph , - ) , priores christiani Israeli ostenderunt adimpletionem salutis , quae ultra Legem pertingebat , et occurrerunt quoque mundo pagano temporis sui , qui per plures deos salvatores salutem appetebat . 
Hoc fidei patrimonium a recentiore Ecclesiae Magisterio iterum propositum est : ; Credit autem Ecclesia Christum , pro omnibus mortuum et resuscitatum ( cf . 
Cor , ) , homini lucem et vires per Spiritum suum praebere ut ille summae suae vocationi respondere possit ; nec aliud nomen sub caelo datum esse hominibus , in quo oporteat eos salvos fieri ( cf . 
Act , ) . 
Similiter credit clavem , centrum et finem totius humanae historiae in Domino ac Magistro suo inveniri ; . 
Veritas est fidei catholicae , ideoque firmiter credenda , universalem voluntatem salvificam Dei Unius et Trini offerri et compleri semel pro semper in mysterio incarnationis , mortis et resurrectionis Filii Dei . 
Attento hoc fidei elemento , theologia nostri temporis , dum meditatur circa praesentiam aliarum de re religiosa experientiarum necnon circa earum significationem in consilio Dei salvifico , ad explorandum impellitur an et quo modo figurae atque elementa positiva aliarum religionum ad divinum salutis propositum pertineant . 
Hoc in studio atque hac in meditatione theologicae pervestigationi amplissimus patet campus sub Ecclesiae Magisterii ductu . 
Etenim Concilium Vaticanum II his verbis nos docet : ; unica mediatio Redemptoris non excludit , sed suscitat variam apud creaturas participatam ex unico fonte cooperationem ; . 
Altius quidem perscrutandum est quid significet haec mediatio participata , cuius supremum principium unica Christi mediatio exstet semper necesse est : ; Si non exclusae sunt mediationes participatae diversi generis et ordinis , hae attamen significationem trahunt et vim a mediatione Christi , nec pares haberi possunt nec perfectivae ; . 
Fidei autem christianae et catholicae solutiones illae contradicunt , quae actionem quandam salvificam Dei extra unicam Christi mediationem proponant . 
Haud infrequenter suggeritur ut in re theologica verba vitentur qualia sunt ; unicitas ; , ; universalitas ; vel ; indoles absoluta ; , quorum usus insinuare videtur nimium accentum circa significationem et vim eventus salvifici Iesu Christi per comparationem cum aliis religionibus . 
Re autem vera hic dicendi modus simpliciter exprimit fidelitatem erga revelationem , quia aliud non est nisi explicatio ipsorum fidei fontium . 
Ab initio enim communitas credentium Iesu Christo agnovit vim salvificam talem , ut ipse solus , qua Filius Dei homo factus , crucifixus ac resuscitatus - propter missionem a Patre receptam atque in potentia Spiritus Sancti - , munus habeat dono dandi revelationem ( cf . 
Mt , ) et vitam divinam ( cf . 
Io , ; , - ; , ) universo hominum generi hominibusque singulis . 
Hac de re dici potest ac debet Iesum Christum , quoad humanum genus eiusque historiam , praeditum esse significatione ac vi quae prorsus sunt singulares et unicae , ad ipsum solum pertinentes , exclusivae , universales atque absolutae . 
Iesus enim est Verbum Dei homo factum propter omnium hominum salutem . 
Hanc fidei conscientiam exprimens , Concilium Vaticanum II docet : ; Verbum enim Dei , per quod omnia facta sunt , Ipsum caro factum est , ita ut , perfectus Homo , omnes salvaret et universa recapitularet . 
Dominus finis est humanae historiae , punctum in quod historiae et civilizationis desideria vergunt , humani generis centrum , omnium cordium gaudium eorumque appetitionum plenitudo . 
Ille est quem Pater a mortuis suscitavit , exaltavit et a dextris suis collocavit , Eum vivorum atque mortuorum iudicem constituens ; . 
; Ipsa haec unica Christi singularitas ei significationem confert absolutam et universalem , unde , dum in historia est , centrum est et finis eiusdem historiae : ; Ego Alpha et Omega , primus et novissimus , principium et finis ; ( Ap , ) ; . 
Conc . 
Vat . 
II , Const . 
dogm . 
Lumen gentium , n . 
Ioannes Paulus II , Litt . 
Encycl . 
Redemptoris missio , n . 
Conc . 
Vat . 
II , Const . 
past . 
Gaudium et spes , n . 
Necessaria atque absoluta singularitas ac universalitas Christi in humana historia bene a S. Irenaeo exprimuntur cum praeeminentiam contemplatur Iesu quatenus Ipse est Primogenitus : ; in coelis , quoniam primogenitus - primitivus consilii Patris , Verbum perfectum omnia gubernans et lege statuens ; super terram , quoniam primogenitus erat Virginis , iustus homo , sanctus , colens Deum , bonus , placens Deo , perfectus omnimodo ; salvans omnes qui sequuntur eum ab inferno quoniam primogenitus mortuorum ipse et dux - princeps vitae Dei ; ( Demonstratio , : SC , ) . 
Ioannes Paulus II , Litt . 
Encycl . 
Redemptoris missio , n . 
De Ecclesiae unicitate et unitate Dominus Iesus , unicus Salvator , non quandam discipulorum communitatem adunavit , sed Ecclesiam instituit ut mysterium salvificum : Ipse est in Ecclesia et Ecclesia in Ipso est ( cf . 
Io , ss . 
; Gal , ; Eph , - ; Act , ) ; quapropter plenitudo mysterii salvifici Christi ad Ecclesiam quoque pertinet , quae modo inseparabili Domino suo coniungitur . 
Iesus Christus enim suam praesentiam suumque salutis opus in Ecclesia et per Ecclesiam persequitur ( cf . 
Col , - ) , quae est Corpus eius ( cf . 
Cor , - ; Col , ) . 
Sicut vero caput et membra corporis vivi haud quidem identificantur sed neque separari possunt , Christus et Ecclesia confundi sane nequeunt , sed invicem disiungi non possunt , ita ut unicum ; Christum totalem ; constituant . 
Eadem haec inseparabilitas in Novo Testamento exprimitur quoque mediante analogia qua Ecclesia Sponsa dicitur Christi ( cf . 
Cor , ; Eph , - ; Ap , ) . 
Quocirca , in conexione cum unicitate et universalitate mediationis salvificae Iesu Christi , tamquam veritas fidei catholicae firmiter credenda est unicitas Ecclesiae ab ipso conditae . 
Sicut unus est Christus , unum solummodo Corpus eius exstat , unaque eius Sponsa : ; una Ecclesia catholica et apostolica ; . 
Praeterea , promissiones Domini se Ecclesiam suam nunquam derelicturum ( cf . 
Mt , ; , ) seque eam cum Spiritu suo esse semper ducturum ( cf . 
Io , ) , id se cum ferunt ut , secundum catholicam fidem , unicitas et unitas , non secus atque ea omnia quae ad Ecclesiae integritatem pertinent , nunquam sint defuturae . 
Fideles profiteri tenentur historicam vigere continuitatem - in successione apostolica radicatam - inter Ecclesiam a Christo conditam et Ecclesiam catholicam : ; Haec est unica Christi Ecclesia [ . 
. . ] quam Salvator noster , post resurrectionem suam Petro pascendam tradidit ( cf . 
Io , ) , eique ac ceteris Apostolis diffundendam et regendam commisit ( cf . 
Mt , ss . 
) , et in perpetuum ut columnam et firmamentum veritatis erexit ( cf . 
Tim , ) . 
Haec Ecclesia , in hoc mundo ut societas constituta et ordinata , subsistit in Ecclesia catholica , a Successore Petri et Episcopis in eius communione gubernata ; . 
Verbis ; subsistit in ; Concilium Vaticanum II duas voluit doctrinales affirmationes invicem componere : altera ex parte , Christi Ecclesiam , non obstantibus christianorum divisionibus , solummodo in Ecclesia Catholica plene exsistere pergere ; ex altera vero inveniri ; extra eius compaginem elementa plura sanctificationis et veritatis ; , videlicet in Ecclesiis et Communitatibus ecclesialibus nondum in plena communione cum Ecclesia Catholica . 
Sed , ad postremas quod attinet , affirmandum est earum virtutem derivari ; ab ipsa plenitudine gratiae et veritatis quae Ecclesiae catholicae concredita est ; . 
Unica ergo est Christi Ecclesia , subsistens in Ecclesia Catholica , cuius moderatio spectat ad Petri Successorem et ad Episcopos in communione cum eo . 
Ecclesiae illae quae , licet in perfecta communione cum Ecclesia Catholica non sint , eidem tamen iunguntur vinculis strictissimis , cuiusmodi sunt successio apostolica et valida Eucharistiae celebratio , verae sunt Ecclesiae particulares . 
Quapropter in his quoque Ecclesiis praesens est et operatur Christi Ecclesia , quantumvis plena desit communio cum Ecclesia Catholica , eo quod ipsae doctrinam catholicam non acceptant de Primatu , quem , ex Dei consilio , Episcopus Romanus obiective possidet et in Ecclesiam universam exercet . 
Illae vero Communitates ecclesiales , quae validum Episcopatum et genuinam ac integram substantiam eucharistici mysterii non servant , sensu proprio Ecclesiae non sunt ; attamen qui baptizati sunt iis in Communitatibus Baptismate Christo incorporantur , et ideo in quadam cum Ecclesia communione , licet imperfecta , exstant . 
Per se enim Baptismus tendit ad perfectionem vitae in Christo per integram fidei professionem , Eucharistiam et plenam communionem in Ecclesia . 
; Quare christifidelibus sibi fingere non licet Ecclesiam Christi nihil aliud esse quam summam quandam - divisam quidem , sed adhuc aliqualiter unam - ecclesiarum et communitatum ecclesialium ; ac minime iis liberum est tenere Christi Ecclesiam hodie iam nullibi vere subsistere , ita ut nonnisi finis existimanda sit , quem omnes Ecclesiae et communitates quaerere debeant ; . 
Re quidem vera ; elementa huius Ecclesiae iam datae exsistunt , in sua plenitudine coniuncta , in Ecclesia catholica et , sine hac plenitudine , in ceteris Communitatibus ; . 
Quocirca ; Ecclesiae et Communitates seiunctae , etsi defectus illas pati credimus , nequaquam in mysterio salutis significatione et pondere exutae sunt . 
Iis enim Spiritus Christi uti non renuit tamquam salutis mediis , quorum virtus derivatur ab ipsa plenitudine gratiae et veritatis quae Ecclesiae catholicae concredita est ; . 
Unitatis defectus inter christianos vulnus est quidem Ecclesiae illatum ; haud sane quia ipsa amittit suam unitatem , sed ; quatenus illa impeditur ab universalitate sua plene in historia consummanda ; . 
Cf . 
Ib . 
, n . 
Cf . 
S. Augustinus , Enarrat . 
in Psalmos , Ps . 
, Sermo , : CCL , ; S. Gregorius Magnus , Moralia in Iob , Praefatio , , : PL , ; S. Thomas Aq . 
, Summa Theologiae , III , q . 
, a . 
ad Cf . 
Conc . 
Vat . 
II , Const . 
dogm . 
Lumen gentium , n . 
Symbolum fidei : DS Cf . 
Bonifatius VIII , Bulla Unam Sanctam : DS - ; Conc . 
Vat . 
II , Const . 
dogm . 
Lumen gentium , n . 
Cf . 
Conc . 
Vat . 
II , Decr . 
Unitatis redintegratio , n . 
; Ioannes Paulus II , Litt . 
Encycl . 
Ut unum sint , n . 
: AAS - Cf . 
Conc . 
Vat . 
II , Const . 
dogm . 
Lumen gentium , n . 
; cf . 
etiam S. Irenaeus , Adversus haereses , III , , - : SC , - ; S. Cyprianus , Epist . 
, : CCL B , - ; S. Augustinus , Contra advers . 
legis et prophet . 
, , , : CCL , Conc . 
Vat . 
II , Const . 
dogm . 
Lumen gentium , n . 
Ib . 
Cf . 
Ioannes Paulus II , Litt . 
Encycl . 
Ut unum sint , n . 
Conc . 
Vat . 
II , Const . 
dogm . 
Lumen gentium , n . 
et Decr . 
Unitatis redintegratio , n . 
Sensui igitur authentico textus conciliaris eorum interpretatio contradicit qui ex verbis subsistit in thesim effingunt iuxta quam unica Christi Ecclesia possit quoque subsistere in Ecclesiis et Communitatibus ecclesialibus non catholicis . 
; Idcirco ergo Concilium elegit verbum ; subsistit ; , ut patefaceret unam exsistere verae Ecclesiae ; subsistentiam ; , dum extra eius visibilem compaginem exsistunt tantumodo ; elementa Ecclesiae ; , quae - cum sint elementa ipsius Ecclesiae - versus Ecclesiam catholicam tendunt ad eandemque ducunt ; ( Congr . 
pro Doctrina Fidei , Notificazione sul volume ; Chiesa : carisma e potere ; del P. Leonardo Boff : AAS - ) . 
Conc . 
Vat . 
II , Decr . 
Unitatis redintegratio , n . 
Cf . 
Congr . 
pro Doctrina Fidei , Decl . 
Mysterium Ecclesiae , n . 
: AAS - Cf . 
Conc . 
Vat . 
II , Decr . 
Unitatis redintegratio , nn . 
et ; Congr . 
pro Doctrina Fidei , Litt . 
Communionis notio , n . 
: AAS - Cf . 
Conc . 
Vat . 
I , Const . 
dogm . 
Pastor aeternus : DS - ; Conc . 
Vat . 
II , Const . 
dogm . 
Lumen gentium , n . 
Cf . 
Conc . 
Vat . 
II , Decr . 
Unitatis redintegratio , n . 
Cf . 
ib . 
, n . 
Cf . 
ib . 
, n . 
Congr . 
pro Doctrina Fidei , Decl . 
Mysterium Ecclesiae , n . 
Ioannes Paulus II , Litt . 
Encycl . 
Ut unum sint , n . 
Conc . 
Vat . 
II , Decr . 
Unitatis redintegratio , n . 
Congr . 
pro Doctrina Fidei , Litt . 
Communionis notio , n . 
Cf . 
Conc . 
Vat . 
II , Decr . 
Unitatis redintegratio , n . 
De Ecclesia ut Regno Dei et Christi Regno Ecclesia ; missionem accipit Regnum Christi et Dei annuntiandi et in omnibus gentibus instaurandi , huiusque Regni in terris germen et initium constituit ; . 
Ex altera parte , Ecclesia est ; sacramentum seu signum et instrumentum intimae cum Deo unionis totiusque generis humani unitatis ; ; ipsa est igitur Regni signum ac instrumentum , in id vocata ut ipsum nuntiet atque instauret . 
Ex altera autem parte , Ecclesia est ; de unitate Patris et Filii et Spiritus Sancti plebs adunata ; ; ipsa est proinde ; Regnum Christi iam praesens in mysterio ; , cuius ideo germen et initium constituit . 
Regnum enim Dei dimensionem habet eschatologicam : est quidem res in tempore praesens , sed plena eius effectio eveniet tantummodo cum historia ad finem seu completionem perveniat . 
Ex textibus biblicis atque ex Patrum testimoniis , non secus atque ex Ecclesiae Magisterii documentis , sensus univoci non eruuntur expressionum Regnum Coelorum , Regnum Dei et Regnum Christi neve de earum cum Ecclesia conexione , utpote quae mysterium et ipsa sit quod plene in conceptu humano concludi non valet . 
Variae ergo possunt his de rebus theologicae explanationes exstare . 
Nulli autem ex iis explanationibus , quae possibiles sunt , eo pervenire licet , ut intimam conexionem inter Christum , Regnum et Ecclesiam quodam modo neget vel vacuefaciat . 
; Illud namque [ Regnum ] nec a Christo nec ab Ecclesia seiungi potest [ . 
. . ] . 
Si Regnum a Iesu separatur , non iam exsistit Regnum Dei ab eo revelatum et fit ut in malam partem tum Regni significatio accipiatur , quod periculum est ne mutetur in institutum modo humanum et ideologicum , tum Christi natura , qui non apparet cui omnia subiecta esse debent ( cf . 
Cor , ) . 
Item non potest Regnum ab Ecclesia separari . 
Certe , Ecclesia non est ipsa sibimet finis , cum sit ad Regnum Dei ordinata , cuius est germen , signum et instrumentum . 
Sed , etsi a Christo distinguitur et a Regno , Ecclesia est indissolubili modo utrique coniuncta ; . 
Affirmatio autem conexionis nunquam separabilis Ecclesiam inter et Regnum minime significat ut praetereatur Regnum Dei - etsi in momento suo historico ipsum consideretur - non identificari cum Ecclesia in eius realitate visibili ac sociali . 
Excludendum enim non est ; opus Christi et Spiritus extra visibiles [ . 
. . ] fines [ Ecclesiae ] ; . 
Huius quoque rei ratio habenda est , quod nempe ; Regnum ad omnes pertinet : personam humanam , societatem , mundum universum . 
Pro Regno operari idem est ac divinum dynamismum agnoscere et fovere , qui in historia humana est eamque immutat . 
Regnum aedificare idem est ac moliri liberationem a malo , qualecumque hoc est . 
Breviter , Regnum Dei est plena eius consilii manifestatio et effectio ; . 
Cum rationes considerantur inter Regnum Dei , Regnum Christi et Ecclesiam intercedentes , partiales ac unilaterales exaltationes vitentur oportet , quales proponuntur ab iis quorum ; notiones consulto Regnum amplificant et se profitentur ; regnicentricas ; , in lucem proferunt imaginem Ecclesiae non de se sollicitae , sed ex toto deditae Regno testificando eique serviendo . 
; Ecclesia haec est pro aliis ; , dicitur , sicut Christus ; homo est pro aliis ; . 
[ . 
. . ] Hae notiones simul partes utiles , simul partes nocivas ostendunt . 
Imprimis , Christum silent : Regnum , de quo loquuntur , ; theocentrismo ; nititur , quod , dicunt , Christus intellegi non possit nisi ab iis , qui fidem sequantur christianam , cum populi , culturae et religiones diversae possint sibi occurrere in unico ente divino , qualecumque sit nomen eius . 
Eandem ob causam eae mysterium anteferunt creationis , quae in varietatibus culturarum et religionum apparet , sed mysterium silent redemptionis . 
Praeterea , Regnum , quale ipsi intellegunt regnum , ad excludendam inducit aut ad minus existimandam Ecclesiam , ob renisum contra quendam ; ecclesiocentrismum ; praeteriti temporis , et quia Ecclesiam tantummodo signum putant , et quidem ambiguitatis non expers ; . 
Hae theses fidei catholicae contradicunt , quia unicitatem negant relationis quam Christus et Ecclesia cum Regno Dei habent . 
Ib . 
, n . 
Ib . 
, n . 
Cf . 
S. Cyprianus , De Dominica oratione , : CCL A , CONC . 
VAT . 
II , Const . 
dogm . 
Lumen gentium , n . 
Cf . 
Ib . 
, n . 
Cf . 
etiam precem Deo factam quae habetur in Didach ; , : Funk , : ; colligatur ecclesia tua a finibus terrae in regnum tuum ; , et ib . 
, , : Funk , : ; Recordare , Domine , ecclesiae tuae ; et collige eam a quattuor ventis sanctificatam in regnum tuum quod ei parasti ; . 
Ioannes Paulus II , Litt . 
Encycl . 
Redemptoris missio , n . 
Cf . 
Exhort . 
Ap. Ecclesia in Asia , n . 
: in ; L ; Osservatore Romano ; , Regnum ita est a Christo inseparabile , ut , quodam sensu , cum Ipso identificetur ( cf . 
Origenes , Comment . 
in Mt . 
, , : PG , ; Tertullianus , Adversus Marcionem , IV , , : CCL , ) . 
Ioannes Paulus II , Litt . 
Encycl . 
Redemptoris missio , n . 
Ib . 
, n . 
: AAS Ib . 
, n . 
De Ecclesia deque religionibus ad salutem quod attinet Ex iis quae supra memoravimus signa quaedam profluunt necessaria ad viam indicandam a theologica pervestigatione percurrendam quo altius ipsa perquirat rationes Ecclesiae atque religionum cum aeterna salute . 
Imprimis , firmiter credendum est ; Ecclesiam hanc peregrinantem necessariam esse ad salutem . 
Unus enim Christus est Mediator ac via salutis , qui in Corpore suo , quod est Ecclesia , praesens nobis fit ; Ipse autem necessitatem fidei et baptismi expressis verbis inculcando ( cf . 
Mc , ; Io , ) , necessitatem Ecclesiae , in quam homines per baptismum tamquam per ianuam intrant , simul confirmavit ; . 
Haec doctrina universali voluntati Dei salvificae non opponitur ( cfr . 
Tim , ) , quapropter ; necesse est duae hae veritates coniunctae teneantur , videlicet vera possibilitas salutis in Christo pro omnibus hominibus et Ecclesiae necessitas ad hanc salutem ; . 
Exstat Ecclesia ; universale salutis sacramentum ; , utpote quae , arcano modo semper coniuncta cum Christo Salvatore Capite suo eique subordinata , artam in Dei consilio servat relationem cum uniuscuiusque hominis salute . 
Quoad eos qui formaliter et visibiliter membra Ecclesiae non sunt , ; Christi salus patens est per gratiam quae , quamquam arcanam habet necessitudinem cum Ecclesia , in hanc tamen formali ratione eos non introducit , sed modo illuminat congruenti eorum interiori condicioni rerumque temporumque adiunctis . 
Gratia haec a Christo venit , fructus est eius sacrificii et a Spiritu Sancto communicatur ; . 
Arta relatione ipsa coniungitur cum Ecclesia , quippe quae ; ex missione Filii missioneque Spiritus Sancti originem ducat secundum Propositum Dei Patris ; . 
Circa modum vero quo gratia Dei salvifica - quae donatur semper per Christum in Spiritu habetque arcanam cum Ecclesia relationem - ad singulos non christianos pervenit , Concilium Vaticanum II asseruit tantum Deum eam largiri ; viis sibi notis ; . 
Scientia theologica in eo nunc versatur , ut rem hanc altius perquirat . 
Theologicum huiusmodi studium fovendum est quidem , quia absdubio suam habet utilitatem eum in finem ut melius intellegantur consilia Dei salvifica necnon viae quibus ipsa ad effectum deducuntur . 
At vero , attentis iis quae hactenus memorata sunt circa Christi mediationem necnon circa ; necessitudinem singularem et unicam ; qua Ecclesia iungitur cum Regno Dei inter homines - quod ultimatim Regnum est Christi universalis salvatoris - , liquet contrarium esse fidei catholicae Ecclesiam effingere tamquam unam ex viis salutis , simul cum iis quae efficiuntur ab aliis religionibus , quae prope Ecclesiam , veluti eius complementum , collocarentur , immo vero veluti eidem aequipollentes quoad substantiam , licet cum ipsa versus Dei Regnum eschatologicum coeuntes . 
Variae religiosae traditiones continent profecto atque offerunt religiositatis elementa quae a Deo procedunt quaeque partem efficiunt operis ; quod Spiritus in cordibus hominum operatur , in culturis et in religionibus ; . 
Re quidem vera preces quaedam atque ritus nonnulli aliarum religionum partes induere possunt evangelicae praeparationis , quatenus viae sunt vel paedagogiae quibus hominum corda impelluntur ut actioni Dei sese aperiant . 
At vero iisdem tribui nequit divina origo neve efficacia illa ex opere operato , quae christianorum sacramentorum est propria . 
Nequit praeterea ignorari alios ritus , utpote qui superstitionibus aliisve erroribus innitantur ( cf . 
Cor , - ) , aeternae saluti potius obstare . 
Iesu Christi salvatoris adventu , voluit Deus ut Ecclesia ab eo condita instrumentum esset ad salutem universi humani generis ( cfr . 
Act , - ) . 
Dum assertione huius veritatis ad fidem pertinentis nihil adimitur sincerae aestimationi qua Ecclesia prosequitur religiones mundi huius nostri , simul vero a radice excluditur mentis ille habitus ; relativismi religiosi vestigiis impressus , qui ad putandum inducit ; aliam religionem tantidem esse ac aliam ; ; . 
Verum est quidem aliarum religionum asseclas gratiam divinam accipere posse , at non minus verum est eos in statu gravis penuriae obiective versari per comparationem cum statu eorum qui , in Ecclesia , mediorum salutis plenitudine fruuntur . 
Memores autem sint oportet omnes Ecclesiae filii ; condicionem suam eximiam non propriis meritis , sed peculiari gratiae Christi esse adscribendam ; cui si cogitatione , verbo et opere non respondent , nedum salventur , severius iudicabuntur ; . 
ergo intellegitur qua de causa Ecclesia , iuxta Domini mandatum ( cf . 
Mt , - ) et tamquam officium profluens ex amore erga universos homines , ; annuntiat et annuntiare tenetur indesinenter Christum , qui est ; via et veritas et vita ; ( Io , ) , in quo homines plenitudinem vitae religiosae inveniunt , in quo Deus omnia Sibi reconciliavit ; . 
Missio ad gentes , etiam per dialogum interreligiosum ad effectum adducenda , ; vim suam et necessitatem hodie sicut et semper integram servat ; . 
Re enim vera ; Deus ; omnes homines vult salvos fieri et ad agnitionem veritatis venire ; ( Tim , ) . 
Deus vult omnium salutem per veritatis agnitionem . 
Salus in veritate invenitur . 
Qui motioni Spiritus veritatis oboediunt , sunt iam in salutis via ; sed Ecclesia , cui haec veritas concredita est , eorum optato debet occurrere ut eisdem eam afferat . 
Quia ipsa consilium salutis credit universale , missionaria esse debet ; . 
Dialogus ergo , quamvis missionis evangelizatricis elementum efficiat , pars est solummodo officii ab Ecclesia adimplendi in missione eius ad gentes . 
Aequalitas , quae ad dialogum requiritur , non ad doctrinae argumentum ac materiam attinet , eoque minus ad Iesum Christum - qui est ipse Deus Homo factus - per comparationem cum aliarum religionum conditoribus , sed solummodo ad parem partium dignitatem sese refert . 
Caritate enim atque observantia erga libertatem ducta , Ecclesia persentit primarias suas esse partes cunctis hominibus veritatem nuntiare definitive a Domino revelatam necnon necessitatem proclamare conversionis ad Iesum Christum et adhaesionis Ecclesiae per Baptismum aliaque sacramenta , ut quis plene participet communionem cum Deo Patre , Filio et Spiritu Sancto . 
Praeterea , certitudo de voluntate Dei salvifica universali , nedum officio obstet nuntiandi salutem et conversionem ad Dominum Iesum Christum , ipsum potius auget . 
Ioannes Paulus II , Litt . 
Encycl . 
Redemptoris missio , n . 
Cf . 
Catechismus Catholicae Ecclesiae , nn . 
- Conc . 
Vat . 
II , Const . 
dogm . 
Lumen gentium , n . 
Cf . 
S. Cyprianus , De Catholicae Ecclesiae unitate , : CCL , - ; S. Irenaeus , Adversus haereses , III , , : SC , - Ioannes Paulus II , Litt . 
Encycl . 
Redemptoris missio , n . 
Conc . 
Vat . 
II , Decr . 
Ad gentes , n . 
In sensu hic explanato intellegi debet nota formula extra Ecclesiam nullus omnino salvatur ( cf . 
Conc . 
Lateranense IV , Cap . 
De fide catholica : DS ) . 
Cf . 
etiam Epistula Sancti Officii ad Arhiepiscopum Bostoniensem : DS - Conc . 
Vat . 
II , Decr . 
Ad gentes , n . 
Ioannes Paulus II , Litt . 
Encycl . 
Redemptoris missio , n . 
Sunt etenim semina Verbi divini , quae Ecclesia cum gaudio et observantia accipit ( cf . 
Conc . 
Vat . 
II , Decr . 
Ad gentes , n . 
; Decl . 
Nostra aetate , n . 
) . 
Ioannes Paulus II , Litt . 
Encycl . 
Redemptoris missio , n . 
Cf . 
ib . 
; Catechismus Catholicae Ecclesiae , n . 
Cf . 
Conc . 
Tridentinum , Decr . 
De Sacramentis , can . 
de sacramentis in genere : DS Cf . 
Ioannes Paulus II , Litt . 
Encycl . 
Redemptoris missio , n . 
Cf . 
Conc . 
Vat . 
II , Const . 
dogm . 
Lumen gentium , n . 
; Ioannes Paulus II , Litt . 
Encycl . 
Redemptoris missio , n . 
Ioannes Paulus II , Litt . 
Encycl . 
Redemptoris missio , n . 
Cf . 
Pius XII , Litt . 
Encycl . 
Mystici corporis : DS Conc . 
Vat . 
II , Const . 
dogm . 
Lumen gentium , n . 
Conc . 
Vat . 
II , Decl . 
Nostra aetate , n . 
Conc . 
Vat . 
II , Decr . 
Ad gentes , n . 
Catechismus Catholicae Ecclesiae , n . 
; cf . 
etiam nn . 
- Cf . 
Ioannes Paulus II , Litt . 
Encycl . 
Redemptoris missio , n . 
Exhort . 
Ap. Ecclesia in Asia , n . 
Cf . 
Conc . 
Vat . 
II , Decl . 
Dignitatis humanae , n . 
Declaratio haec , quae veritates quasdam fidei in memoriam revocat atque explanat , vestigia premere conatur Pauli Apostoli , qui ad Corinthios scribens asseruit : ; Tradidi enim vobis in primis , quod et accepi , quoniam Christus mortuus est pro peccatis nostris secundum Scripturas ; ( Cor , ) . 
Attentis enim quibusdam propositionibus incertis vel erroneis , theologica pervestigatio incitatur ad fidem Ecclesiae iterum confirmandam atque ad rationem suae spei reddendam modo persuasivo atque efficaci . 
De vera religione agentes , Concilii Vaticani II Patres asseruerunt : ; Hanc unicam veram Religionem subsistere credimus in catholica et apostolica Ecclesia , cui Dominus Iesus munus concredidit eam ad universos homines diffundendi , dicens Apostolis : ; Euntes ergo docete omnes gentes baptizantes eos in nomine Patris et Filii et Spiritus Sancti , docentes eos servare omnia quaecumque mandavi vobis ; ( Mt , - ) . 
Homines vero cuncti tenentur veritatem , praesertim in iis quae Deum Eiusque Ecclesiam respiciunt , quaerere eamque cognitam amplecti ac servare ; . 
Iesu Christi revelatio pergit esse in historia ; verum veluti astrum conductorium ; universi humani generis , quia ; veritas , quae Christus est , ubique auctoritate universali se imponit ; . 
Christianum enim mysterium limites quoscumque temporis et spatii supergreditur atque humanae familiae unitatem efficit : ; Locis ex diversis ac consuetudinibus omnes in Christo ad unitatem participandam familiae filiorum Dei vocantur [ . 
. . ] . 
Iesus divisionis parietes diruit et peculiari consummatoque modo per participationem sui mysterii unitatem efficit . 
Haec unitas tam est alta ut cum sancto Paulo effari possit Ecclesia : ; Ergo iam non estis extranei et advenae , sed estis concives sanctorum et domestici Dei ; ( Eph , ) ; . 
Hanc Declarationem in Conventu Plenario huius Congregationis deliberatam , Summus Pontifex Ioannes Paulus PP . 
II , in Audientia infrascripto Cardinali Praefecto Congregationis pro Doctrina Fidei concessa die iunii anni , certa scientia et auctoritate Sua apostolica ratam habuit , confirmavit et publici iuris fieri iussit . 
Romae , ex Aedibus Congregationis pro Doctrina Fidei , die Augusti , in Festo Transfigurationis Domini , anno JOSEPH Card . 
RATZINGER Praefectus THARSICIUS BERTONE , S. D . 
B . 
Archiep . 
emeritus Vercellarum a Secretis Ib . 
Ioannes Paulus II , Litt . 
Encycl . 
Fides et ratio , n . 
Ib . 
, n . 
Ib . 
, n . 
