DE VERITATE ; Ego sum via veritas et vita ; . 
Hic ipsa Veritas dicit se esse veritatem . 
Unde dubitari non immerito potest , an sit aliqua alia veritas , an nulla sit alia ab ipsa summa veritate ? 
Si enim nulla est alia veritas , tunc veritas est unica et singularis nec recipit distributionem aut pluralitatem , ut dicatur ; omnis veritas ; , aut ; multae veritates ; . 
- - Sed e contra in Evangelio legitur : ; Ipse docebit vos omnem veritatem ; . 
Item : si non est alia veritas , ubicunque praedicatur aliquid esse verum , praedicatur de eodem Deus , licet adiacenter et denominative et nuncupative . 
Numquid igitur idem est esse verum et esse divinum ? 
Sic videtur per locum a coniugatis . 
Si non est alia veritas , quam Deus , esse verum est esse divinum , et hoc est vera arbor , quod divina arbor , et vera propositio , quod divina propositio , et ita de ceteris . 
Item : in futuris et contingentibus videtur esse veritas corruptibilis . 
Veritas autem , quae Deus est , nullo modo est corruptibilis . 
Est igitur alia veritas ab illa , summa veritate . 
Item : veritas propositionis est adaequatio sermonis et rei Deus autem non est haec adaequatio , quia non erat haec adaequatio , antequam esset sermo et res ; cum Deus et veritas summa et sermonem et res creatas sermone significatas praecesserit . 
Est ergo aliqua veritas , quae non est summa veritas . 
Item dicit Augustinus in libro Soliloquiorum , quod veritas est id quod est . 
Uniuscuiusque igitur rei entitas est eius veritas . 
Sed nullius creaturae entitas est summa veritas , quae Deus est . 
Ergo est aliqua alia veritas a summa veritate . 
Item : Augustinus retractat hoc verbum , quod dixit in libro Soliloquiorum : ; Deus , qui non nisi mundos verum scire voluisti ; , ita inquiens : ; responderi potest : multos non mundos multa vera scire . 
; Multi igitur non mundi veritatem vident , qua verum est verum , quod sciunt . 
Sed soli mundi corde summam veritatem vident : ; Beati enim mundo corde , quoniam ipsi Deum videbunt ; . 
Et secundum Platonem teste Augustino in libro de vera religione veritas pura mente videtur , cui inhaerens anima beata fit . 
- - Idem quoque Augustinus ait in libro ; de agone christiano ; : ; Errat quisquis putat veritatem se cognoscere , cum adhuc nequiter vivit ; . 
- - Est igitur alia veritas ab hac summa , quam aliam vident non - mundicordes . 
Item scriptum est in Evangelio : ; Qui facit veritatem venit ad lucem ; . 
Facit igitur homo aliquam veritatem ; sed nullus facit summam veritatem . 
Est igitur alia veritas ab illa . 
Item : Ex verbis Augustini in libro de mendacio potest haberi , quod duplex est veritas : una scilicet in contemplando , altera in vero enuntiando . 
Et illam , quae est in contemplando praeponit Augustinus animo ita inquiens : ; ut animus corpori , ita veritas etiam ipsi animo praeponenda est , ut eam non solum magis quam corpus , sed etiam magis quam se ipsum appetat animus ; . 
- - Sed cum nihil praeponendum sit animo , nisi Deus , patet , quod verlitas , de qua hic intendit Augustinus , Deus est . 
- - Postea veritatem , quae est in enuntiando , non audet praeferre animo , sed innuit eam temporalibus omnibus praeferendam sic inquiens : ; Si quisquam proponeret sibi sic amandam veritatem non : tantum quae in contemplando est , sed etiam in vero enuntiando , quod in suo quoque rerum genere verum est , et non aliter proferendam motu corporis sententiam , quam in animo concepta atque conspecta est , ut fidei veridicam pulchritudinem non solum auro et argento et gemmis et amoenis , praediis , sed etiam ipsi universae temporali vitae , omnique corporis bono praeponeret , nescio , utrum sapienter a quoquam errare diceretur . 
; In his satis evidenter distinguit Augustinus duas veritates , quarum secundam non audet aequare animo , nedum praeferre . 
Sed nisi crederet , aut saltem dubitaret , veritatem enuntiationis aliam esse a veritate summa , non dubitaret eam praeferendam esse animo . 
Quod autem non sit alia veritas a veritate summa , videtur secundum Anselmum , qui in libro suo de veritate concludit ad ultimum , quod unica est omnium verorum veritas , et quod illa est summa veritas , sicut unum est tempus omnium illorum , quae sunt simul in uno tempore . 
Item : verisimile est , quod , si unius alicuius enuntiationis veritas , qua enuntiatio vera est de creaturis , sit summa veritas , et omnium enuntiationum et enuntiabilium veritas sit eadem veritas , nihil iam caret initio et fine , nisi suprema veritas . 
Atqui veritas huius : ; septem et tria sunt decem ; caret initio et fine . 
Ergo haec veritas est summa veritas . 
- - Huic consonat Augustinus in libro de libero arbitrio ita inquiens : ; septem et tria sunt decem et non solum nunc , sed etiam semper ; nec ullo modo septem et tria non fuerunt decem aut aliquando septem et tria non erunt decem . 
Hanc ergo incorruptibilem numeri veritatem dixi mihi et cuilibet ratiocinanti esse communem . 
; Aeterna est igitur talium veritas ac per hoc summa veritas . 
Similiter sine initio fuit verum ; aliquid fuisse futurum ; ; sed non fuit verum , nisi veritate sua . 
Sua igitur veritas aeterna est et summa ; similiter omnium conditionalium veritas ut : ; si est homo , est animal . 
; Per hypothesim igitur omnis enuntiabilis veritas est summa veritas . 
ltem dicit Augustinus in libro de vera religione , quod veritas est , quae ostendit id quod est . 
Esse igitur cuiuslibet rei sua monstrat veritas . 
Cum enim sit haec veritatis definitio , omm veritati convenit monstrare id quod est . 
Nullius autem esse potius monstrabit aliqua veritas , quam eius esse , cuius est veritas . 
Igitur si nihil aliud ostendit mentis aspectui esse alicuius rei , quam lux summae veritatis , non est alia veritas a summa veritate . 
Quod autem lux summae veritatis et non aliud ostendit mentis oculo id quod est , videtur ex auctoritatibus Augustim diligenter inspectis . 
Ait enim in libro retractationum retractans quiddam , quod dixerat secundum sententiam Platonis de reminiscentia et his verbis corrigens : ; Propterea vera respondent de quibusdam disciplinis etiam imperiti earum , quia praesens est eis , quando idem capere possunt lumine rationis aeternae , ubi hace immutabilia vera conspiciunt ; . 
Idem in libro de libero arbitrio : ; Summa veritas ostendit omnia bona , quae vera sunt ; ... ; sed quemadmodum illi , qui in luce solis eligunt , quod libenter aspiciant , et eo aspectu laeti fiant , in quibus , si qui forte fuerint vegetioribus sanisque et fortissimis oculis praediti , nihil libentius , quam ipsum solem contuentur , qui etiam cuncta , quibus infirmiores oculi delectantur , illustrat : sic fortis acies mentis et vegeta cum multa et incommutabilia certa ratione perspexerit , dirigit se in ipsam veritatem , qua cuncta monstrantur , eique inhaerens tanquam obliviscitur cetera et in illa simul omnibus fruitur . 
; Item in libro Confessionum : Et si ambo videmus verum esse , quod dicis et ambo videmus verum esse , quod dico : ubi quaeso id videmus ? 
non ego in te nec tu in me , sed ambo in ipsa , quae supra mentes nostras est incommutabili veritate ? 
Idem in libro de Trinitate : Cum artem corporalium figurarum ineffabiliter pulehram super aciem mentis simplici intelligentia capimus ; in illa ergo aeternitate , ex qua temporalia facta sunt , formam qua sumus , et secundum quam vel in nobis vel in corporibus vera et recta ratione aliquid operamur , visu mentis aspicimus . 
Idem super Johannem hom . 
: ; Nemo hominum potest dicere , quod veritatis est , nisi illuminetur ab eo , qui mentiri non potest . 
; Hae auctoritates evidenter astruunt omne , quod cognoscitur verum , in luce summae veritatis verum contueri . 
Quod si dicat aliquis : et huius veritatis luce et alterius veritatis simul ostendi idem et unum verum , numquid igitur lux illa summae veritatis non sufficit ad ostendendum , quod illustrat , aut si sufficit , quomodo reliqua non superfluit ? 
Praeterea : si lux huius solis cetera Iuminaria ofluscat , ut ipsa praesente nihil ostendant visui corporis , quomodo non amplius lux illa omm alia luce spirituali incomparabiliter lucidior omnem aliam vincet , ut alia nihil agat ipsa praesente ? 
Hae nebulae caliginosae contrariarum opinionum forte diffugerent et dissiparentur , si parumper nobis claresceret lux veritatis . 
Unde parumper intendendum est ut , quid sit veritas , agnoscatur . 
Consuevimus autem usitatius dicere veritatem orationis enuntiativae . 
Et haec veritas , sicut dicit philosophus , non est aliud , quam ita esse in re signata , sicut dicit sermo . 
Et hoc est . 
, quod aliqui dicunt veritatem esse ; adaequationem sermonis et rei ; et ; ; adaequationem rei ad intellectum ; . 
- - Sed cum verior sit sermo , qui intus silet , quam qui foris sonat , intellectus videlicet conceptus per sermonem vocalem , magis erit veritas adaequatio sermonis interioris et rei , quam exterioris ; quod si ipse sermo interior esset adaequatio sui ad rem , non solum esset sermo verus , sed ipsa veritas . 
- - Sapientia autem et verbum , sive ; Sermo Patris ; maxime adaequatur hoc modo adaequationis rei , quam dicit et loquitur . 
Ita enim est res quaeque plenissime , ut hic sermo dicit ; nec in aliquo aliter est , ac dicitur hoc sermone ; nec solum adaequatur , sed est ipsa adaequatio sui ad res , quas loquitur . 
lpse igitur Sermo Patris secundum hanc definitionem veritatis maxime veritas est . 
- - Nec potest hic Sermo non loqui , nec non adaequari ei , quod dicit . 
Unde non potest non esse veritas . 
In rebus autem , quae dicuntur hoc aeterno Sermone , est conformitas ipsi sermoni , quo dicuntur . 
lpsa quoque conformitas rerum ad hanc aeternam dictionem est earum rectitudo et debitum essendi , quod sunt . 
Recta enim est res et est ut debet , inquantum est huic Verbo conformis . 
Sed inquantum est res ut debet , intantum vera est . 
lgitur veritas rerum est earum esse prout debent esse , et earum rectitudo et conformitas Verbo , quo aeternaliter dicuntur . 
Et cum haec rectitudo sit sola mente perceptibilis et in hoc distinguatur a rectitudine corporali visibili , patet , quod convenienter definitur ab Anselmo veritas cum dicit , eam esse rectitudinem sola inente perceptibilem . 
Et complectitur haec definitio etiam summam veritatem , quae est rectitudo rectificans simul cum veritatibus rerum , quae sunt rectitudines rectificatae . 
Rectitudo autem est in nullo a se exitus aut declinatio . 
Item : Omnis res , inquantum deficit ab eo , quod tendit esse , intantum est falsum illud , quod tendit aut fingit esse . 
Falsum enim est , ut ait Augustinus in libro Soliloquiorum ; quod se fingit esse , quod non est , aut omnino esse tendit et non est ; . 
- - Item idem in eodem : ; Falsum est , quod ad similitudinem alicuius accommodatum est , neque id tamen est , cuius simile apparet . 
Quapropter quodlibet est verum , quod privatur defectione ; . 
- - Quapropter veritas est defectus privatio , sive essendi plenitudo ; tunc enim est vera arbor , cum habet plenitudinem esse arboris caretque defectione esse arboris , et haec plenitudo essendi quid est nisi conformitas ratiom arboris in Verbo aeterno ? 
Rerum autem duplex est esse : primum et secundum ; potestque res habere plenum esse primum et carere plenitudine esse secundi . 
Et propter hoc potest eadem res esse vera et falsa , utpote : verus homo est animal , quod componitur ex corpore et anima rationali . 
ldem quoque Augustinus : ; si mendax est et vitiosus , falsus homo est . 
; - - Similiter vera propositio est hominem esse asinum , quia habet plenum esse primum enuntiationis ; sed falsa est , quia caret plenitudine esse secundi . 
Haec enim est secunda perfectio enuntiationis : significare id esse , quod est , et non esse , quod non est . 
Cumque hoc modo dicitur res una simul vera et falsa , non est assertio de eodem contraria , quia non eiusdem esse asseritur plenitudo et defectio . 
Sed cum dicitur falsitas , est vera falsitas et falsum est verum falsum . 
Numquid inest contrarium suo contrario , et fallit id his terminis regula logicorum , sicut secundum Augustinum in bono et malo ? 
Et si fallit in his , sicut in bono et malo , suntne plures contrarietates his duabus , in quibus fallit ? 
- - Quaeque est differentia contrarietatum , in quibus fallit regula logicorum , ad contrarietates , in quibus non fallit ? 
Numquid in his solis contrarietatibus fallit regula logicorum quarum alterum contrariorum sequitur esse ? 
Omne namque , quod est , bonum est ; et omne quod est , verum est . 
Unde aut falsum et malum omnino non sunt , aut falsum et malum non sunt nisi in vero et bono . 
Item : quodlibet est verum id , cuius esse conformatur ratiom suae in Verbo aeterno ; et falsum id , quod fingit esse eiusque ratiom in Verbo aeterno non conformatur . 
Cum autem omne , quod est , solum id est et totum id est , quod aeterno Verbo dicitur esse , omne quod est , inquantum est et quantumcunque est , verum est . 
- - Sed numquid e contrario omne , quod est citra Deum . 
, est falsum aliquid ? 
Cum enim falsum sit , quod ad similitudinem alicuius accommodatum est , nec tamen est id , cuius est simile , omnis autem creatura alicuius habet similitudinem , quod tamen ipsa non est , videtur , quod omnis creatura sit falsum aliquid . 
Quod si verum est , numquid homo , qui est similitudo et imago Dei , nec tamen Deus est , est falsus Deus , sicut statua hominis est falsus homo ? 
Absurdum videtur hoc dicere . 
Et quia ad praesens non occurrit auctoritas , quae istud determinet , interim differatur a nobis huius solutio . 
Deus autem nullo modo est falsum aliquid , eo quod similitudo omnis est paris ad parem , aut inferioris ad superiorem , Deus autem nec parem habet nec superiorem , ad cuius similitudinem accommodetur . 
Filius autem , qui similis est Patri plenissime , est id quod Pater . 
Unde ibi nulla ex parte aliqua falsitas est , sed plena veritas et lux , ; et tenebrae in eo non sunt ullae ; . 
Cum autem , ut praedictum est , veritas cuiuscunque est eius conformitas ratiom suae in aeterno Verbo , patet , quod omnis creata veritas non nisi in lumine veritatis summae conspicitur . 
- - Quomodo enim conspici posset conformitas alicuius ad aliquid , nisi conspecto etiam illo , cui est conforme ? 
Aut rectitudo rei quomodo agnoscitur , quoniam rectitudo est , cum non sit secundum se rectitudo , nisi in regula sua , quae secundum se recta est , et secundum quam ipsa res est rectificata ? 
Quae regula non aliud est , quam ratio rei aeterna in mente divina . 
Aut qualiter cognoscetur , quod res est , ut esse debet , nisi videatur ratio , secundum quam sic esse debet ? 
Quod si dicatur , hanc esse rationem rectam , secundum quam res sic esse debet , iterum quaeritur : ubi haec ratio videatur esse recta ratio huius et talis , qualis esse debet , nisi in sua iterum ratione ? 
Et sic erit recursus usque dum videatur res esse ut debet in sua ratione prima , quae secundum so recta est . 
Et ideo res est ut debet , quia huic conformis est . 
Omnis igitur creata veritas intantum patet , inquantum conspicienti praesto est lux suae rationis aeternae , sicut testatur Augustinus . 
Nec potest aliqua res in sua tantum creata veritate conspici vera , sicut corpus non potest conspici coloratum in suo colore tantum , nisi superfuso extrinseco lumine . 
Veritas igitur etiam creata ostendit id , quod est , sed non in suo lumine , sed in luce veritatis summae , sicut color ostendit corpus , sed non nisi in luce superusa . 
Nec haec est lucis insufficientia , quod per colorem ostendit corpus , cum ipse color non sit lux lucens adiuncta luci superfusae ; sed haec est lucis potentia , quod lux non colorem praeter se lucentem offuscat , sed non praeter se lucentem illustrat . 
- - Similiter potentia est lucis summae veritatis , quae sic illustrat veritatem creatam , quod ipsa etiam illustrata ostendit rem veram . 
Non est igitur lux veritatis summae ad veritates alias , sicut sol est ad cetera caeli luminaria , quae fulgore suo offuscat , sed potius sicut sol ad colores , quos illustrat . 
Sola igitur lux summae veritatis primo et per se ostendit id , quod est , sicut sola lux ostendit corpora . 
Sed per hanc lucem etiam veritas rei ostendit id , quod est , sicut color ostendit corpora per lucem solis . 
- - Verum est igitur , sicut testatur Augustinus , quod nulla conspicitur veritas nisi in luce summae veritatis . 
Sed quemadmodum infirmi oculi corporis non vident colorata corpora , nisi superfuso lumine solis , ipsam autem lucem , solis non possunt contueri in se , sed solum superfusam coloratis , corporibus , sic infirmi oculi mentis ipsas res veras non conspiciunt nisi in lumine summae veritatis ; ipsam autem veritatem summam in se non possunt conspicere , sed solum in coniunctione et superfusione quadam ipsis rebus veris . 
Hoc modo puto , quod etiam immundi multi summam veritatem vident et multi eorum nec percipiunt se videre eam aliquo modo , quemadmodum si aliquis primo videret corpora colorata in lumine solis , nec unquam deflecteret visum ad solem , nec didicisset ab aliquo , solem aut aliud lumen esse , quod illustraret corpora visa , nesciret omnino se videre corpora in lumine solis , ignoraretque se videre aliquid nisi corpus coloratum tantum . 
Mundicordes vero et perfecte purgati ipsam lucem veritatis in se conspiciunt , quod immundi facere nequeunt . 
- - Nemo est igitur , qui verum aliquid novit , qui non aut scienter aut ignoranter etiam ipsam summam veritatem aliquo modo novit . 
Iam igitur patet , quomodo soli mundicordes summam vident veritatem et quomodo nec etiam immundi penitus eius visione frustrantur . 
Putamus etiam , sicut innuit Augustinus in libro de mendacio , multiplicem esse erum veritatem . 
Alioquin non susciperet nomen veritatis pluralitatem et distributionem . 
Unius enim ad multa sola comparatio non facit illud unum multa , sicut comparatio unius temporis ad plura temporalia , quae simul sunt , non facit illud multa tempora . 
Non enim sunt multa tempora simul . 
Similiter , si non esset veritas nisi summa , quae in se est unica propter collationem illius nominis ad multa , possent esse multa vera , sicut simul sunt multa temporalia . 
Sed propter hoc non essent multae veritates , sicut nec multa simul tempora . 
Nomen enim plurale aut distributum signum universale exigit multa supposita . 
Quapropter non possent dici ; plures veritates ; , aut ; omnis veritas ; , nisi essent multae veritates suppositae . 
- - Supponuntur ergo in talibus locutionibus veritates rerum , quae sunt conformitates rationibus rerum in aeterna veritate . 
Sed forte nusquam ponitur nomen veritatis quin significet ut formam nominis aliquo modo saltem adiacenter vel oblique veritatem summam . 
Sicut enim veritas rei nec intelligi potest nisi in luce veritatis summae , sic forte nec supponitur per nomen veritatis nisi cum significatione veritatis summae . 
Unica est ergo veritas ubique significata et praedicata per hoc nomen veritas , sicut vult Anselmus , scilicet veritas summa . 
Sed in multis veritatibus rerum dicitur illa una veritas multae veritates . 
Cum autem veritas sequatur ad omnia , etiam ad contrarium suum , quia falsum necessario est verum falsum , et contra regulam logicorum etiam ad omnem negationem sequatur veritatis affirmatio et insuper etiam ad sui ipsius destructionem , quia sequitur : si nulla veritas est , patet quod veritas est , quia veritas est id , quod per se necesse est esse . 
Unde enim , nisi quia per se necesse est esse , sequitur ad omnia etiam ad sui ipsius destructionem ? 
- - Est igitur veritas , quod per se necesse est esse vel saltem necessario consequens ad per se necesse esse . 
Aliter enim non sequeretur ad omnem affirmationem et negationem . 
- - Sed numquid hic vere fallit regula logicorum ? 
an super omnis , negationis divisionem cadit esse , ex quo esse affirmato de divisione sequitur veritatis affirmatio ? 
Quomodocunque sit , manifeste inextinguibilis est lux veritatis , quae etiam sui illustrat extinctionem , nec aliquo modo corrumpi potest . 
Sed dubitari potest , an aliqua rerum veritas , quae est conformitas earum ad suas rationes aeternas , aeterna sit et sine initio ? 
Veritates namque mathematicarum propositionum videntur esse aeternae et condicionalium omnium et veritates negationum omnium de creaturarum existentia videntur habuisse veritatem sine initio ante rerum creationem , utpote ; mundum non esse ; verum fuit et sine initio verum ante mudi creationem et fuit conforme dictiom suae , qua dicitur Verbo aeterno . 
Huius igitur enuntiabilis conformitas , ad dictionem suam in aeterno Verbo non est Deus . 
Ergo aliud a Deo fuit sine initio . 
Similiter veritates talium dictorum ; aliquid fuisse futurum ; , sine initio sunt ; et alterae ab invicem sunt . 
Non enim est eadem veritas huius dicti ; aliquid fuisse futurum ; et huiusmodi ; septem et tria esse decem ; . 
Altera est enim conformitas huius ad suam dictionem in aeterno Verbo et altera illius . 
Sunt igitur plura immo innumerabilia sine initio et erunt sine fine . 
Similiter quaeri potest de ipsis enuntiationibus . 
Aeternum namque est ; aliquid fuisse futurum ; ; ; similiter septem et tria esse decem ; et neutrum eorum est reliquum neutrumque Deus : alia igitur a Deo eademque plurima aeterna sunt . 
Ad respondendum autem ad haec obiecta pono exemplum tale ; ponatur , quod ab aeterno fuisset laudans Caesarem et similiter laudans Socratem . 
Secundum hanc positionem ab aeterno verum est ; Caesar laudatus est et Socrates laudatus est ; , quia si est laudans Caesarem , Caesar laudatus est . 
Sit igitur hoc nomen A , cuius definitio sit ; Caesar laudatus ; et hoc nomen B , cuiusdefinitio sit ; Socrates laudatus ; ; ergo verum est A esse aeternum et B esse aeternum , ut sit praedicatio per se et non per accidens , sicut per se verum est ; album non potest esse nigrum ; Nec tamen sequitur Caesarem et Socratem esse aeternos , aut aliquid esse aeternum praeter laudantem , quia non redditur aeternitas , cum dicitur A aeternum , nisi propter laudationem , quae in laudante aeterna est . 
Propter cuius aeternitatem suscipit aeternitatis praedicationem eius correlativa laudatio . 
Tales autem correlationes , ut est laudatio , passio non exigunt subiectum aeternum , aut ens vel aliquid vel aliquam existentiam extra laudantem praeter positionem . 
Exemplum ad idem est , quod Deus scit omnia ab aeterno . 
Quapropter si scit A , cuius definitio sit : ; Socrates scitus a Deo ; et B , cuius definitio sit ; Plato scitus a Deo ; , per se loquendo verum erit ; A aeternaliter est ; , B aeternaliter est , quia scilicet scitur a Deo aeternaliter ipsum B , et A non est B nec e converso , neutrumque eorum Deus est et tamen solus Deus aeternaliter est ; quia cum dicitur ; A non est B et B non est A. et neutrum horum est Deus ; redditur praedicatio pro subiectis corruptibilibus . 
Cum enim dicitur . 
; A vel B aeternaliter sunt ; , redditur praedicatio per se gratia formae , a qua nomina haec imponuntur , quae scilicet aeterna dicuntur propter scientiam Dei aeternam . 
Nec exigit veritas talis sermonis alicuius extra Deum existentiam aut coaeternitatem . 
Similiter igitur cum dicitur ; hoc verum aeternum est aut enun tiabile aeternum est ; , suscipitur praedicatio haec propter formam correlativam dictioni in aeterno Verbo ; propter quam tamen relationem nihil exigitur extra Deum esse . 
Hoc itaque modo respondebitur ad supra dictas oppositiones , aut cogemur fateri , enuntiabilia nihil aliud esse , quam rationes aeternas rerum in mente divina . 
Potest autem quaeri , cum idem sit veritas et esse , quia veritas est ut dicit Augustinus ; id , quod est ; , an sicut non videtur aliqua veritas , nisi in luce supremae veritatis , sic non videatur aliquid esse , nisi in ente supremo ? 
Quod videtur exemplo tali : aqua fluida in se ex se nullam habet determinatam figuram , sed figuratur semper figura continentis . 
Unde non potest sciri et vere mente conspici , hanc aquam esse quadratam , nisi cognito et conspecto , quod figura continentis eam quadrata est et nisi conspecta eius figuratione in coaptatione ad figuram continentem figurantem et in figuratione sua supportantem aquam fluxibilem et per se , si sibi relinqueretur , ab hac figuratione labentem . 
Similiter omnis creatura ex se , si sibi relinqueretur , sicut est ex nihilo , sic relaberetur in nihilum . 
- - Cum igitur non ex se sit , sed in se solum consideratum , invenitur labile in non - esse : ubi vel quomodo videbitur , quod sit , nisi in coaptatione ad illud , quod supportat ipsam ne fluat in non - esse et in conspectione , quod hoc supportatur ab illo ? 
Hoc est igitur , ut videtur , alicui creaturae esse , quod ab aeterno Verbo supportari . 
De quo Verbo dicit Paulus : ; portansque omnia verbo virtutis suae . 
; Nec scitur vere aliquid creatum esse , nisi in mente videatur ab aeterno Verbo supportari . 
Et ita in omni esse , quod est adhaerere esse primo videtur aliquo modo esse primum , licet etiam nesciat videns se videre esse primum , nec videtur esse posterius , nisi in comparatione eius ad esse primum , quod supportat illud . 
- - Diximus autem supra , quod oculus mentis sanus videns primam et supremam lucem in se in ea etiam omnia cetera videret claritus , quam contuens eadem in seipsis . 
- - Quod forte alicui non videtur , ut res in suo exemplari clarius , quam in se videri possit . 
Sed cum duplex sit rei cognitio , una in se , altera in exemplari vel similitudine sua , cum similitudo vel exemplar lucidioris est essentiae , quam ipsa res , cuius est similitudo , nobilior et clarior et apertior est rei in sua similitudine vel exemplari cognitio . 
Cum autem e contrario lucidioris essentiae est res , quam sua similitudo vel exemplar , clarior et apertior oculo mentis sano est rei in se ipsa cognitio , quam in sua similitudine vel exemplari . 
Ac per hoc , cum divina essentia sit lux Iucidissima , omnis cognitio eius per similitudines , quam per se ipsam obscurior , in rationibus vero aeternis creaturarum in mente divina lucidissimis , quae sunt creaturarum exemplar lucidissimum , omnis creaturae cognitio certior et purior et manifestior est , quam in se ipsa . 
- - Huius autem rei exemplum , scilicet quod quaedam res clarius videtur in sua similitudine , in visu corporali patenter reperitur : cum enim radius ab oculo directus , quo videlicet radio videtur corpus in se , transit in obscurum , et radius reflexus a speculo in idem corpus , quo videlicet radio videtur corpus illud in sua similitudine , transit it lucidum , videbitur in se obscurum et sua similitudine perspicue , sicut accidit , cum in horis vespertinis vel noctu videntur arbores in aqua clarius , quam videri possent in se , propter radium reflexum ab aqua ad arborem transeuntem in lucidum caeli , cum radius directus in ipsam arborem transeat in obscurum umbrosi alicuius oppositi . 
E converso autem cum radius reflexus a speculo transit in obseurum et radius directus in corpus transit in lucidum , videbitur res in sua similitudine obscure et in se perspicue . 
Supradictae autem definitiones veritatis communes sunt omnibus veris . 
Sed si descendatur ad singula , invenietur uniuscuiusque veri ratio diversificata . 
Singulorum namque veritates sunt definitiones esse eorum primi vel secundi , utpote veritas propositionis , a qua est propositio vera , nihil aliud est , quam enuntiatio alicuius de aliquo vel alicuius ab aliquo ; et haec est definitio eius esse primi . 
- - Veritas autem propositionis , a qua est propositio vera , nihil aliud est , quam significatio esse de eo , quod est , vel non esse de eo , quod non est . 
Et haec est definitio eius esse secundi . 
Quapropter intentio veritatis , sicut intentio entis ambigua est : ex parte aliqua est una in omnibus veris et tamen per appropriationem diversificata in singulis . 
