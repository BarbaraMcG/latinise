Mercator Siculus , quoi erant gemini filii , Ei surrupto altero mors optigit . 
Nomen surreptici illi indit qui domist Auos paternus , facit Menaechmum e Sosicle . 
Et is germanum , postquam adoleuit , quaeritat Circum omnis oras . 
Post Epidamnum deuenit : Hic fuerat alitus ille surrepticius . 
Menaechmum omnes ciuem credunt aduenam Eumque appellant meretrix , uxor et socer . 
I se cognoscunt fratres postremo inuicem . 
