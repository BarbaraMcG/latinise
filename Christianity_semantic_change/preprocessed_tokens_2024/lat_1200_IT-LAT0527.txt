QUOD HOMO SIT MINOR MUNDUS Magnus Deus in semetipso ad semetipsum hominem fecit . 
Corpus hominis ex carnibus et ossibus constat . 
Dividitur enim in quattuor elementa . 
Habet enim in se aliquid ignis , aliquid aeris , aliquid aquae , aliquid terrae . 
Ratio terrae in carne est ; aquae in sanguine ; aeris in spiritu ; ignis in caliditate vitali . 
- - Siquidem et quadripartita corporis humani ratio quattuor elementorum designat species . 
Caput namque ad caelum refertur ; in quo sunt duo oculi tanquam lumina solis et lunae . 
Pectus aeri coniungitur , quia sicut inde emittitur spiraminis flatus , sic ex aere ventorum spiritus . 
Venter autem mari assimilatur propter collectionem omnium humorum quasi congregationem aquarum . 
Vestigia postremum terrae comparantur . 
Sunt enim ultima membrorum arida sicut terra , sive sicca sicut terra . 
