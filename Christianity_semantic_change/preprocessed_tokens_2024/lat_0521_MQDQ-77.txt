Littera de proprio laudetur splendida censu ! 
Aduena nam cultus nil tribuit genii . 
Ebria uestito plus lucent uellera Sere , Per se candentes colla decent lapides . 
Non iuuat externo componere membra nitore : Lux naturalis sidera nobilitat . 
Perfunctus pelago Diomedes tutus in aruis Naufragium deflet , quod sine limfa fuit . 
Quam propter uarios contendens uicerat aestus , Uxor ad alterius transierat copulam . 
Causa querellarum simulato nomine uera est . 
Huius uerba , precor , comite uos placidi . 
Durus et indomitus Ueneris se semine cretum Iactat et abiurans collaudat stemmata diuae . 
Edidit ergo Uenus fugientem nomen Amoris , Pectoris et rabidi fudit clementia uirus ! 
