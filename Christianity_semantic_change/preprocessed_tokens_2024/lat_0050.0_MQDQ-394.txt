In faciem uersus Amphitruonis Iuppiter , dum bellum gereret cum Telobois hostibus , Alcmenam uxorem cepit usurariam . 
Mercurius formam Sosiae serui gerit absentis : his Alcmena decipitur dolis . 
Postquam rediere ueri Amphitruo et Sosia , uterque deluduntur dolis in mirum modum . 
Hinc iurgium , tumultus uxori et uiro , donec cum tonitru uoce missa ex aethere adulterum se Iuppiter confessus est . 
Amore captus Alcumenas Iuppiter Mutauit sese in formam eius coniugis , Pro patria Amphitruo dum decernit cum hostibus . 
Habitu Mercurius ei subseruit Sosiae . 
Is aduenientis seruum ac dominum frustra habet . 
Turbas uxori ciet Amphitruo , atque inuicem Raptant pro moechis . 
Blepharo captus arbiter Vter sit non quit Amphitruo decernere . 
Omnem rem noscunt . 
Geminos illa enititur . 
